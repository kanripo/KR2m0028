# -*- mode: mandoku-view; -*-
#+TITLE: 明集禮
#+DATE: 2015-08-24 22:51:36.790522
#+PROPERTY: ID KR2m0028
#+PROPERTY: BASEEDITION WYG    
#+PROPERTY: JUAN 卷十一
<pb:KR2m0028_WYG_011-1a>¶
欽定四庫全書¶
　明集禮卷十一¶
　　吉禮十一¶
　日月篇¶
　　　總序¶
周禮大宗伯以實柴祀日月星辰玉人之事圭璧五寸¶
以祀日月星辰禮記曰王宫祭日也夜明祭月也祭日¶
於壇祭月於坎以别幽明以制上下考之古者祀日月¶
<pb:KR2m0028_WYG_011-1b>¶
其禮有六郊特牲曰郊之祭大報天而主日配以月一¶
也玉藻曰朝日於東門之外祭義曰祭日於東郊祭月¶
於西郊二也大宗伯肆類於四郊兆日於東郊兆月於¶
西郊三也月令孟春祈來年於天宗天宗日月之類四¶
也覲禮拜日於東門之外反祀方明禮日於南門之外¶
禮月於北門之外五也雪霜風雨之不時則禜日月六¶
也說者謂因郊蜡而祀之者非正祀也類禜而祀之與¶
覲諸侯而禮之者非常祀也惟春分朝之於東門之外¶
<pb:KR2m0028_WYG_011-2a>¶
秋分夕之於西門之外者祀之正與常者也盖天地至¶
尊故用其始而祭以二至日月次天地春分陽氣方永¶
秋分隂氣向長故祭以二分為得隂陽之義也若其次¶
則大次小次設重帟重案其牲體則實柴其服則𤣥冕¶
𤣥端其圭之繅藉則大采少采禮之之玉則一圭邸璧¶
祀之之樂則奏黄鍾歌大吕舞雲門凡見於周禮者如¶
此秦祭八神六曰月主七曰日主雍又有日月廟漢郊¶
太乙朝日夕月改周法常以郊泰畤質明出行宫東向¶
<pb:KR2m0028_WYG_011-2b>¶
揖日西向揖月又於殿下東西拜日月宣帝於成山祠¶
日莱山祠月魏明帝始朝日東郊夕月西郊唐以二分¶
日朝日夕月於國城東西宋以春分朝日秋分夕月為大¶
祀元於郊壇從祀祭日月其二分朝日夕月皇慶中議¶
建立而不見施行國朝既於郊壇從祀日月又稽古者¶
正祭之禮築壇於國城東西用春秋分朝日夕月且以¶
星辰同祀於月壇焉可謂適禮之宜者矣若其歴代儀¶
文之詳具于左方¶
<pb:KR2m0028_WYG_011-3a>¶
　　　壇制¶
祭法曰王宫祭日夜明祭月王宫壇名營域如宫日神¶
尊故名壇曰王宫夜明祭月壇名月明於夜故謂其壇¶
為夜明又曰祭日於壇祭月於坎以制上下祭日於東¶
祭月於西以端其位此春秋分正祭日月特設壇兆於¶
東西郊者也秦漢以來雖祭日月而壇制未聞後周以¶
春分朝日於東門外為壇如其郊燔燎如圓丘秋分夕¶
月於國西門外為壇於坎中方四丈深四尺燔燎如朝¶
<pb:KR2m0028_WYG_011-3b>¶
日禮隋因周制唐日壇在春明門外一里半其制方廣¶
四十尺髙八尺月壇在開逺門外一里半其制為坎除¶
三尺廣四丈為壇於坎中髙一尺廣四丈宋熙寧中定¶
朝日壇廣四丈夕月坎深三尺廣四丈壇髙一尺廣二¶
丈四方各為陛入坎中然後升壇兩壝每壝二十五歩¶
燎壇方八尺髙一丈開上南出戸方三尺國朝築朝日¶
壇於城東門外髙八尺方廣四丈築夕月壇於城西門¶
外髙六尺方廣四丈俱兩壝每壝二十五歩燎壇方八¶
<pb:KR2m0028_WYG_011-4a>¶
尺髙一丈開上南出戸方三尺¶
　　　神位版¶
唐神位版用松栢木為之長二尺五寸闊一尺二寸趺¶
髙五寸朱漆金字宋同其制國朝以松栢為之長二尺¶
五寸闊五寸趺髙五寸朱漆金字¶
　　　神席¶
唐以藁鞂為祭天與日月之席而加茵褥大明以青夜¶
明以白宋去褥用藁秸¶
<pb:KR2m0028_WYG_011-4b>¶
　　　祝册¶
唐朝日夕月祝詞曰嗣天子臣某敢昭告于大明惟神¶
宣布太陽照臨下土動植咸賴隠幽無遺時惟仲春敬¶
遵常禮謹以玉帛犧齊粢盛庶品祗祀于神尚享夕月¶
祝詞曰嗣天子臣某敢昭薦于夜明惟神昭著懸象(闕/)¶
輝隂精頒厯授時仰觀取則爰兹仲秋用率恒禮謹以¶
玉帛犧齊粢盛庶品恭祀于神尚享國朝洪武三年九¶
月二十四日詹學士魏學士宋編脩同樂起居注将朝¶
<pb:KR2m0028_WYG_011-5a>¶
日夕月星辰祝文三道於奉天門外金水橋上進奏欽¶
奉聖㫖教發與禮部太常司永為定式¶
　　　朝日¶
惟神陽靈東升運行于天神光下燭無私無偏嵗紀聿¶
新昭天之徳萬物具瞻黄道弗忒國有時祀古典式遵¶
曦馭既格海宇咸春¶
　　　夕月¶
惟神太隂所鍾承光於日配陽之徳麗于穹碧維此秋¶
<pb:KR2m0028_WYG_011-5b>¶
夕雲歛氣清仰瞻素輝神馭以升夜明有壇用伸報祭¶
惟神鑒臨萬古不昧¶
　　　星辰¶
惟神羅列周天耿耿其輝既瞻月馭衆象以微上之所¶
躔下必有應爰遵古典用伸報稱季秋禮記設壇既崇¶
神其歆格鑒此寸衷¶
　　　祭器¶
唐朝日夕月並設大尊二著尊一犧尊二山罍二在壇¶
<pb:KR2m0028_WYG_011-6a>¶
上象尊二壺尊山罍二在壇下籩豆各十簠簋登爼各¶
一宋犧尊五象尊五為酌尊太尊二山尊二著尊二犧¶
尊二象尊二壺尊六為設尊籩豆各十二簠簋爼各二¶
國朝並設大尊二著尊二山罍二在壇上東南隅北面¶
象尊二壺尊二山罍二在壇下籩豆各十簠簋各四¶
　　　玉幣¶
春官典瑞玉人之事圭璧五寸以祀日月圭璧謂以璧¶
為邸旁有一圭盖祀天之玉以四圭有邸此為一圭者¶
<pb:KR2m0028_WYG_011-6b>¶
殺於上帝也秦漢以後璧制未聞後周朝日以青圭有¶
邸唐朝日夕月玉以圭邸其幣大明以青夜明以白宋¶
日月圭璧大明以赤夜明以白國朝玉並用圭璧五寸¶
幣大明用赤夜明星辰並用白¶
　　　牲¶
周禮大宗伯實牛柴上以祀日月漢祭日以牛祭月以¶
羊彘特謂若牛若羊若豕只一牲也唐朝日夕月大明¶
用青犢一夜明用白犢一大歴以後減大明夜明用少¶
<pb:KR2m0028_WYG_011-7a>¶
牢(祭法日月用少牢/鄭云禱祈之祭也)宋朝日夕月各羊二豕二國朝大¶
明用赤犢夜明用白犢星辰用純色犢¶
　　　酒齊¶
唐朝日夕月大尊實醴齊著尊實盎齊罍尊實清酒其¶
𤣥酒各實於上尊宋依郊祀儀其設尊則太尊實泛齊¶
山罍實醴齊盎齊犧尊實緹齊象尊實沉齊壺尊實三¶
酒其酌尊則太尊酌尊實泛齊山尊犧尊實醴齊明水¶
𤣥酒實上尊國朝太尊實醴齊著尊實盎齊山罍實清¶
<pb:KR2m0028_WYG_011-7b>¶
酒其明水𤣥酒各實于上尊¶
　　　粢盛¶
唐朝日夕月簋實以稷簠實以黍宋簋實以黍稷簠實¶
以稻粱¶
　　　籩豆之實¶
唐朝日夕月籩實以石鹽乾魚乾棗栗黄榛子仁菱仁¶
芡仁鹿脯黒餅白餅豆實以韭葅醓醢菁葅鹿醢芹葅¶
兎醢筍葅魚醢脾析葅豚拍宋籩實加糗餌粉餈豆實¶
<pb:KR2m0028_WYG_011-8a>¶
加&KR1246;食糝食國朝籩實以石鹽乾魚乾棗栗黄榛子仁¶
菱仁芡仁鹿脯白餅黒餅豆實以韭葅醓醢菁葅鹿醢¶
芹葅兎醢筍葅魚醢脾析葅豚拍¶
　　　樂舞¶
周禮大司樂奏黄鍾歌大品舞雲門以祀天神天神謂¶
日月星辰也漢祀天歌十九章其一章曰日出入隋朝¶
日夕月奏減夏詞各一首迎送神登歌樂詞與圓丘同¶
唐初樂用黄鍾之均三成後改用天神之樂圜鍾之均¶
<pb:KR2m0028_WYG_011-8b>¶
六成送迎神皆用熙和之曲宋皇帝入門作宜安之樂¶
行事作景安之樂帝臨降康之舞六成奠玉幣初獻登¶
歌作嘉安之樂奉爼作豐安之樂初獻畢文舞退武舞¶
進作容安之樂亞終獻作隆安之樂神保錫羡之舞飲¶
福作禧安之樂送神登歌作成安之樂¶
　　　祭服¶
玉藻曰天子𤣥端朝日於東門之外端為冕字之誤也¶
春官王搢大圭執鎮圭繅藉五采五就以朝日搢插也¶
<pb:KR2m0028_WYG_011-9a>¶
謂插大圭長三尺玉笏於帶間手執鎮圭尺二寸繅藉¶
五采五就者謂以五采就繅藉玉也繅者雜采之名一¶
采為一帀五采則五帀一帀為一就就成也以木為榦¶
用韋為衣而以五采畫之以薦玉也國語曰天子大采¶
朝日少采夕月大采謂五采五就也少采謂夕月殺於¶
日用三采也秦祀日月其祝宰之日赤月白漢以後服¶
制未聞南齊何終之議禮天子朝日服宜有異頃代天¶
子小朝㑹服絳紗袍通天金博山冠斯即今朝之服次¶
<pb:KR2m0028_WYG_011-9b>¶
衮冕者也宜服此以拜日月庶得差降之宜後周天子¶
及祀官俱青冕執事者弁唐服𤣥冕其衣無章裳刺黼¶
一章宋衮冕以祭國朝服衮冕¶
<pb:KR2m0028_WYG_011-10a>¶
¶
<pb:KR2m0028_WYG_011-11a>¶
¶
<pb:KR2m0028_WYG_011-12a>¶
¶
<pb:KR2m0028_WYG_011-13a>¶
¶
<pb:KR2m0028_WYG_011-14a>¶
¶
<pb:KR2m0028_WYG_011-15a>¶
朝日樂章¶
　　　迎神　　　熙和之曲¶
吉日良辰祀典式陳純陽之精是為大明濯濯厥靈昭¶
黄林姑黄應林南林南林姑太林黄姑黄姑黄太姑黄¶
鑒我心以候以迎来格来歆¶
南姑林𬎼姑黄太南林太黄¶
　　　奠幣　　　保和之曲¶
靈旗涖止有赫其威一念潛通幽明弗違有幣在篚物¶
<pb:KR2m0028_WYG_011-15b>¶
林黄太姑姑林南林南林姑太林姑南黄南黄南姑姑¶
薄而微神兮安留尚其享之¶
𬎼南林南林姑太黄太姑林¶
　　　初獻　　　　保和之曲¶
神兮我留有薦必受享祀之初奠兹醴酒晨光初升祥¶
姑黄太姑𬎼南林太太林南林姑林姑黄太黄南林黄¶
徵應候何以侑觴樂陳雅奏¶
應姑林姑黄太姑南黄南姑¶
<pb:KR2m0028_WYG_011-16a>¶
　　　亞獻　　　　中和之曲¶
我祀維何奉兹犧牲爰酌醴齊載觴載升洋洋如在式¶
黄林姑黄姑林南林南林黄太林太南黄黄南林姑黄¶
燕以寧庶表微衷交于神明¶
南姑林黄太姑太南林姑黄¶
　　　終獻　　　肅和之曲¶
執事有嚴品物斯祭黍稷非馨式将其意薦兹酒醴成¶
太黄太姑林夷林大仲林夷林大林姑黄大黄大姑黄¶
<pb:KR2m0028_WYG_011-16b>¶
我常祀神其顧歆永言樂只¶
夷林大林黄大姑林夷林大¶
　　　徹豆　　　　凝和之曲¶
春祈秋報率為我民我民之生賴于爾神維神祐之康¶
黄林姑黄黄南姑林黄太姑太林太南黄黄南姑林姑¶
寧是臻祭祀云畢神其樂歆¶
太南黄姑林南林南林姑黄¶
　　　送神　　　壽和之曲¶
<pb:KR2m0028_WYG_011-17a>¶
三獻禮終九成樂作神人以和既燕且樂雲車風馭靈¶
林黄太姑林南林太黄南黄姑林太南黄黄南林姑黄¶
光昭灼瞻望以思邈彼寥廓¶
林南林林姑黄太姑林南林¶
　　　望燎　　　豫和之曲¶
爼豆既徹禮樂已終神之云還倐将焉從以望以燎庶¶
黄太姑林林南黄太黄南林姑姑林姑黄黄南黄姑林¶
㡬感通時和嵗豐維神之功¶
<pb:KR2m0028_WYG_011-17b>¶
太南黄林姑黄太南林姑黄¶
<pb:KR2m0028_WYG_011-18a>¶
¶
<pb:KR2m0028_WYG_011-19a>¶
¶
<pb:KR2m0028_WYG_011-20a>¶
¶
<pb:KR2m0028_WYG_011-21a>¶
¶
<pb:KR2m0028_WYG_011-22a>¶
¶
<pb:KR2m0028_WYG_011-23a>¶
夕月樂章¶
　　　迎神　　　　凝和之曲¶
吉日良辰祀典式陳太隂夜明以及星辰濯濯厥靈昭¶
黄林姑黄姑林南林南林姑太林太南黄姑黄太姑黄¶
鑒我心以候以迎来格来歆¶
南姑林林姑黄太南林姑黄¶
　　　奠幣　　　保和之曲¶
靈旗涖止有赫其威一念潛通幽明弗違有幣在篚物¶
<pb:KR2m0028_WYG_011-23b>¶
林黄太姑姑林南林南林姑太林太南黄南黄南姑姑¶
薄而微神兮安留尚其享之¶
林南林南林姑太黄太姑林¶
　　　初獻　　　　安和之曲¶
神兮我留有薦必受享祀之初奠兹醴酒晨光初升祥¶
夾黄太夾林南林太太林南林夾林夾黄太黄南林黄¶
徵應候何以侑觴樂陳雅奏¶
南夾林夾黄太夾南黄林夾¶
<pb:KR2m0028_WYG_011-24a>¶
　　　亞獻　　　　中和之曲¶
我祀維何奉兹犧牲爰酌醴齊載觴載升洋洋如在式¶
黄林姑黄姑林南林南林黄太林太南黄黄南林姑黄¶
燕以寧庶表微衷交于神明¶
南姑林黄太姑太南林姑黄¶
　　　終獻　　　　肅和之曲¶
執事有嚴品物斯祭黍稷非馨式将其意薦兹酒醴成¶
大黄大姑林夷林大仲林夷林大林姑黄大黄大姑黄¶
<pb:KR2m0028_WYG_011-24b>¶
我常祀神其顧歆永言樂只¶
夷林大林黄大姑林夷林大¶
　　　徹豆　　　壽和之曲¶
春祈秋報率為我民我民之生賴于爾神惟神祐之康¶
黄林姑黄黄南姑林黄太姑太林太南黄黄南姑林姑¶
寧是臻祭祀云畢神其樂欣¶
太南黄姑林南林南林姑黄¶
　　　送神　　　豫和之曲¶
<pb:KR2m0028_WYG_011-25a>¶
三獻禮終九成樂作神人以和既燕且樂雲車風馭靈¶
林黄太姑林南林太黄南黄姑林太南黄黄南林姑黄¶
光昭灼瞻望以思邈彼寥廓¶
林南林林姑黄太姑林南林¶
　　　望燎　　　　熙和之曲¶
爼豆既徹禮樂已終神之云還倐将焉從以望以燎庶¶
黄太姑林林南黄太黄南林姑姑林姑黄黄南黄姑林¶
㡬感通時和嵗豐維神之功¶
<pb:KR2m0028_WYG_011-25b>¶
太南黄林姑黄太南林姑黄¶
　　　國朝皇帝春朝朝日儀注¶
時日　以春分日行事¶
齋戒　皇帝散齋三日致齋二日陪祭官執事官並齋¶
五日如常儀¶
省牲　前期二日所司設皇帝大次於壝外東門内道¶
北南向設省牲位於壝東門外先祭一日導駕官同太¶
常卿導引車駕詣大次太常卿奏請中嚴皇帝服皮弁¶
<pb:KR2m0028_WYG_011-26a>¶
太常卿奏外辦導駕官同太常卿導引皇帝詣省牲位¶
執事者各執乃事廪犧令帥其属牽牲自東行過御前¶
省訖牽詣神厨執事者取毛血實於豆太常卿奏請詣¶
神厨導駕官同太常卿導引至神厨太常卿奏請視鼎¶
鑊請視滌濯遂烹牲導駕官同太常卿導引皇帝還大¶
次¶
陳設　前祭一日所司陳設如圖儀鑾駕出宫鹵簿導¶
從同圓丘儀¶
<pb:KR2m0028_WYG_011-26b>¶
正祭　祭日清晨太常卿帥執事者各實尊罍籩豆簠¶
簋登爼又實幣于篚加圭璧陳于尊所祝版置于神位¶
之右樂生舞生入就位諸執事官陪祭官各入就位太¶
常卿奏請中嚴皇帝服衮冕太常卿奏外辦導駕官同¶
太常卿導引皇帝至御位南向立¶
迎神　賛禮唱迎神協律郎跪俛伏舉麾奏熙和之曲¶
樂(闕/)成止賛禮唱請行禮太常卿奏有司謹具請行事¶
奏鞠躬拜興拜興平身皇帝鞠躬拜興拜興平身賛禮¶
<pb:KR2m0028_WYG_011-27a>¶
唱皇太子以下在位官皆再拜傳賛唱鞠躬拜興拜興¶
平身皇太子以下鞠躬拜興拜興平身¶
奠玉幣　賛禮唱奠玉幣太常卿奏請詣盥洗位導駕¶
官同太常卿導引皇帝詣盥洗位太常卿賛盥曰前期¶
齋戒今晨奉祭加其清潔以對神明太常卿奏搢圭皇¶
帝搢圭司執洗者奉盥進巾太常卿奏盥手&KR0868;手出圭¶
皇帝盥手&KR0868;手出圭太常卿奏請升壇賛曰神明在上¶
整肅威儀升自午陛太常卿奏請詣大明神位前司玉¶
<pb:KR2m0028_WYG_011-27b>¶
幣者奉玉幣以俟協律郎跪俯伏舉麾奏保和之曲導¶
駕官同太常卿導引皇帝至神位前北向立太常卿奏¶
跪搢圭皇帝跪搢圭司香官舉香跪進于皇帝之左太¶
常卿奏上香上香三上香皇帝上香上香三上香司幣¶
玉者奉玉幣跪進于皇帝之右皇帝受玉幣奠于大明¶
神位前太常卿奏出圭鞠躬拜興平身皇帝出圭鞠躬¶
拜興拜興平身(樂止/)太常卿奏復位導駕官同太常卿¶
導引皇帝復位¶
<pb:KR2m0028_WYG_011-28a>¶
進熟　賛禮唱進爼齋郎舉爼至壇前進爼官舉爼升¶
自午陛協律郎跪俛伏舉麾奏(闕/)　之曲導駕官同太¶
常卿導引皇帝至大明神位前太常卿奏搢圭皇帝搢¶
圭進爼官以爼進于皇帝之右皇帝以爼奠于大明神¶
位前太常卿奏出圭皇帝出圭太常卿奏復位導駕官¶
同太常卿導引皇帝復位¶
初獻　賛禮唱行初獻禮太常卿奏行初獻禮請詣爵¶
洗位導駕官同太常卿導引皇帝至爵洗位太常卿奏¶
<pb:KR2m0028_WYG_011-28b>¶
搢圭皇帝搢圭執爵官以爵進皇帝受爵滌爵拭爵以¶
爵授執爵官太常卿奏出圭皇帝出圭太常卿奏請詣¶
酒尊所導駕官同太常卿導引皇帝升壇至酒尊所太¶
常卿奏搢圭皇帝搢圭執爵官以爵進皇帝執爵司尊¶
者舉冪酌泛齊皇帝以爵授執爵官太常卿奏出圭皇¶
帝出圭太常卿奏請詣大明神位前協律郎跪俯伏舉¶
麾奏安和之曲武功之舞導駕官同太常卿導引皇帝¶
至神位前太常卿奏跪搢圭皇帝跪搢圭司香官捧香¶
<pb:KR2m0028_WYG_011-29a>¶
跪進于皇帝之左太常卿奏上香上香三上香皇帝上¶
香上香三上香執爵官奉爵跪進于皇帝之右皇帝受¶
爵太常卿奏祭酒祭酒三祭酒奠爵皇帝祭酒祭酒三¶
祭酒奠爵(樂舞止/)太常卿奏出圭皇帝出圭讀祝官取¶
祝版於神右跪讀訖(樂舞作/)太常卿奏俯伏興平身稍¶
後鞠躬拜興拜興平身皇帝俯伏興平身稍後鞠躬拜¶
興拜興平身(樂舞止/)太常卿奏請復位導駕官同太常¶
卿導引皇帝復位¶
<pb:KR2m0028_WYG_011-29b>¶
亞獻　賛禮唱行亞獻禮太常卿奏請行亞獻禮請詣¶
爵洗位導駕官同太常卿導引皇帝至爵洗位太常卿¶
奏搢圭皇帝搢圭執爵官以爵進皇帝受爵滌爵拭爵¶
以爵授執爵官太常卿奏出圭皇帝出圭太常卿奏請¶
詣酒尊所導駕官同太常卿導引皇帝升壇至酒尊所¶
太常卿奏搢圭皇帝搢圭執爵官以爵進皇帝受爵司¶
尊舉冪酌醴齊皇帝以爵授執爵官太常卿奏出圭皇¶
帝出圭太常卿奏請詣大明神位前協律郎跪俛伏舉¶
<pb:KR2m0028_WYG_011-30a>¶
麾奏中和之曲文徳之舞導駕官同太常卿導引皇帝¶
至神位前太常卿奏跪搢圭皇帝跪搢圭司香官捧香¶
跪進于皇帝之左太常卿奏上香上香三上香皇帝上¶
香上香三上香執爵官捧爵跪進于皇帝之右皇帝受¶
爵太常卿奏祭酒祭酒三祭酒奠爵皇帝祭酒祭酒三¶
祭酒奠爵太常卿奏出圭俯伏興平身稍後鞠躬拜興¶
拜興平身皇帝出圭俯伏興平身稍後鞠躬拜興平身¶
(樂舞止/)太常卿奏復位導駕官同太常卿導引皇帝復¶
<pb:KR2m0028_WYG_011-30b>¶
位¶
終獻　賛禮唱行終獻禮太常卿奏行終獻禮請詣爵¶
洗位導駕官同太常卿導引皇帝至爵洗位太常卿奏¶
搢圭皇帝搢圭執爵官以爵進皇帝受爵滌爵拭爵以¶
爵授執爵官太常卿奏出圭皇帝出圭太常卿奏請詣¶
酒尊所導駕官同太常卿導引皇帝升壇至酒尊所太¶
常卿奏搢圭皇帝搢圭執爵官以爵進皇帝受爵司尊¶
者舉冪酌盎齊皇帝以爵授執爵官太常卿奏出圭皇¶
<pb:KR2m0028_WYG_011-31a>¶
帝出圭太常卿奏請詣大明神位前協律郎跪俛伏舉¶
麾奏肅和之曲文徳之舞導駕官同太常卿導引皇帝¶
至神位前太常卿奏跪搢圭皇帝跪搢圭司香官捧香¶
跪進于皇帝之左太常卿奏上香上香三上香皇帝上¶
香上香三上香執爵官奉爵跪進于皇帝之右皇帝受¶
爵太常卿奏祭酒祭酒三祭酒奠爵皇帝祭酒祭酒三¶
祭酒奠爵太常卿奏出圭俯伏興平身稍後鞠躬拜興¶
拜興平身皇帝出圭俯伏興平身稍後鞠躬拜興拜興¶
<pb:KR2m0028_WYG_011-31b>¶
平身太常卿奏復位導駕官同太常卿導引皇帝復位¶
飲福受胙　賛禮唱飲福受胙太常卿奏請詣飲福位¶
導駕官同太常卿導引皇帝升壇至飲福位北向立太¶
常卿奏鞠躬拜興拜興平身皇帝鞠躬拜興拜興平身¶
太常卿奏跪搢圭皇帝跪搢圭奉爵官酌福酒跪進于¶
皇帝之左賛曰惟此酒肴神之所與賜以福慶億兆同¶
霑皇帝受福酒祭酒飲福酒以爵置于坫奉胙官奉胙¶
跪進于皇帝之右皇帝受胙以胙授執事者執事者跪¶
<pb:KR2m0028_WYG_011-32a>¶
受于皇帝之右太常卿奏出圭皇帝出圭太常卿奏俯¶
伏興平身稍後鞠躬拜興拜興平身皇帝俯伏興平身¶
稍後鞠躬拜興拜興平身太常卿奏請復位導駕官同¶
太常卿導引皇帝復位¶
徹豆　賛禮唱徹豆協律郎跪俛伏舉麾奏凝和之曲¶
掌祭官徹豆賛禮唱賜胙太常卿奏皇帝飲福受胙免¶
拜賛禮唱皇太子以下在位官皆再拜傳賛唱鞠躬拜¶
興拜興平身皇太子以下皆鞠躬拜興拜興平身(樂止/)¶
<pb:KR2m0028_WYG_011-32b>¶
送神　賛禮唱送神協律郎跪俯伏舉麾奏壽和之曲¶
太常卿奏鞠躬拜興拜興平身皇帝鞠躬拜興拜興平¶
身賛禮唱皇太子以下在位官皆再拜傳賛唱鞠躬拜¶
興拜興平身皇太子以下皆鞠躬拜興拜興平身賛禮¶
唱祝人取祝帛人取帛詣望燎位讀祝官捧祝捧帛官¶
捧帛掌祭官取饌及爵酒詣柴壇置戸上(樂止/)¶
望燎　賛禮唱望燎導駕官同太常卿導引皇帝至望¶
燎位賛禮唱可燎東西面各二人以炬燎火柴半燎太¶
<pb:KR2m0028_WYG_011-33a>¶
常卿奏禮畢導駕官同太常卿導引皇帝還大次解嚴¶
鑾駕還宫鹵簿導從如來儀大樂鼓吹振作¶
　　　皇帝秋夕夕月儀注¶
時日　以秋分日行事¶
齋戒皇帝散齋三日致齋二日陪祭官執事官並齋¶
五日如常儀¶
省牲　前期二日所司設皇帝大次於壝外東門内道¶
北南向設省牲位於内壝東門外先祭一日導駕官同¶
<pb:KR2m0028_WYG_011-33b>¶
太常卿導引車駕詣大次太常卿奏請中嚴皇帝服皮¶
弁服太常卿奏外辦導駕官同太常卿導引皇帝詣省¶
牲位執事者各執乃事廪犧令率其属牽牲自東行過¶
御前省訖牽詣神厨執事者取毛血實于豆太常卿奏¶
請詣神厨導駕官同太常卿導引至神厨太常卿奏請¶
視鼎鑊請視滌濯遂烹牲導駕官同太常卿導引皇帝¶
還大次¶
陳設前祭一日所司陳設如圖儀¶
<pb:KR2m0028_WYG_011-34a>¶
鑾駕出宫鹵簿導從同圓丘儀¶
正祭　祭日清晨太常少卿帥執事者各實尊罍籩豆¶
簠簋登爼又實幣于篚加圭璧陳于尊所祝版置于神¶
位之右樂生舞生入就位諸執事官陪祭官各入就位¶
太常卿奏請中嚴皇帝服衮冕太常卿奏外辦導駕官¶
同太常卿導引皇帝至御位南向立¶
迎神　賛禮唱迎神協律郎跪俛伏舉麾奏凝和之曲¶
樂(闕/)成賛禮唱請行禮太常卿奏有司謹具請行事奏¶
<pb:KR2m0028_WYG_011-34b>¶
鞠躬拜興拜興平身皇帝鞠躬拜興拜興平身賛禮唱¶
皇太子以下在位官皆再拜傳賛唱鞠躬拜興拜興平¶
身皇太子以下鞠躬拜興拜興平身¶
奠玉幣　賛禮唱奠玉幣太常卿奏請詣盥洗位導駕¶
官同太常卿導引皇帝詣盥洗位太常卿賛盥曰前期¶
齋戒今晨奉祭加其清潔以對神明太常卿奏搢圭皇¶
帝搢圭司執洗者捧盥進巾太常卿奏盥手帨手出圭¶
皇帝盥手&KR0868;手出圭太常卿奏請升壇賛曰神明在上¶
<pb:KR2m0028_WYG_011-35a>¶
整肅威儀升自午陛太常卿奏請詣夜明神位前司玉¶
幣者捧玉幣以俟協律郎跪俯伏舉麾奏保和之曲導¶
駕官同太常卿導引皇帝至神位前北向立太常卿奏¶
跪搢圭皇帝跪搢圭司香官取香跪進于皇帝之左太¶
常卿奏上香上香三上香皇帝上香上香三上香司玉¶
幣者捧玉幣跪進于皇帝之右皇帝受玉幣奠于夜明¶
神位前太常卿奏出圭鞠躬拜興拜興平身皇帝出圭¶
鞠躬拜興拜興平身(樂止/)太常卿奏請詣星辰神位前¶
<pb:KR2m0028_WYG_011-35b>¶
導駕官同太常卿導引皇帝至神位前太常卿奏跪搢¶
圭皇帝跪搢圭司香官捧香跪進于皇帝之左太常卿¶
奏上香上香三上香皇帝上香上香三上香司幣者捧¶
幣跪進于皇帝之右皇帝受幣奠于星辰神位前太常¶
卿奏出圭鞠躬拜興拜興平身皇帝出圭鞠躬拜興拜¶
興平身太常卿奏復位導駕官同太常卿導引皇帝復¶
位¶
進熟　賛禮唱進爼齋郎舉爼至壇前進爼官舉爼升¶
<pb:KR2m0028_WYG_011-36a>¶
自午陛協律郎跪俛伏舉麾奏保和之曲導駕官同太¶
常卿導引皇帝至夜明神位前太常卿奏搢圭皇帝搢¶
圭進爼官以爼進于皇帝之右皇帝以爼奠于神位前¶
太常卿奏出圭皇帝出圭導駕官同太常卿導引至星¶
辰神位前進爼官以爼進于皇帝之右太常卿奏搢圭¶
皇帝搢圭以爼奠于星辰神位前太常卿奏出圭皇帝¶
出圭太常卿奏復位導駕官同太常卿導引皇帝復位¶
初獻　賛禮唱行初獻禮太常卿奏請行初獻禮請詣¶
<pb:KR2m0028_WYG_011-36b>¶
爵洗位導駕官同太常卿導引皇帝至爵洗位太常卿¶
奏搢圭皇帝搢圭執爵官以爵進皇帝受爵滌爵拭爵¶
以爵授執爵官執爵官又以爵進皇帝受爵滌爵拭爵¶
以爵授執爵官太常卿奏出圭皇帝出圭太常卿奏請¶
詣酒尊所導駕官同太常卿導引皇帝升壇至酒尊所¶
太常卿奏搢圭皇帝搢圭執爵官以爵進皇帝執爵司¶
尊者舉冪酌泛齊皇帝以爵授執爵官太常卿奏出圭¶
皇帝出圭太常卿奏請詣夜明神位前協律郎跪俯伏¶
<pb:KR2m0028_WYG_011-37a>¶
舉麾奏安和之曲武功之舞導駕官同太常卿導引皇¶
帝至神位前太常卿奏跪搢圭皇帝跪搢圭司香官捧¶
香跪進于皇帝之左太常卿奏上香上香三上香皇帝¶
上香上香三上香執爵官捧爵跪進于皇帝之右皇帝¶
受爵太常卿奏祭酒祭酒三祭酒奠爵皇帝祭酒祭酒¶
三祭酒奠爵(樂舞止/)太常卿奏出圭皇帝出圭讀祝官¶
取祝版于神右跪讀訖(樂舞作/)太常卿奏俯伏興平身¶
稍後鞠躬拜興拜興平身皇帝俯伏興平身稍後鞠躬¶
<pb:KR2m0028_WYG_011-37b>¶
拜興拜興平身(樂舞止/)太常卿奏請詣酒尊所導駕官¶
同太常卿導引皇帝至酒尊所執爵官以爵進皇帝受¶
爵司尊舉冪酌泛齊以爵授執爵官太常卿奏請詣星¶
辰神位前導駕官同太常卿導引皇帝至神位前太常¶
卿奏跪搢圭皇帝跪搢圭司香官捧香跪進于皇帝之¶
左太常卿奏上香上香三上香皇帝上香上香三上香¶
執爵官捧爵跪進于皇帝之右皇帝受爵太常卿奏祭¶
酒祭酒三祭酒奠爵皇帝祭酒祭酒三祭酒奠爵太常¶
<pb:KR2m0028_WYG_011-38a>¶
卿奏出圭讀祝官取祝版于神位之右跪讀訖太常卿¶
奏俯伏興平身稍後鞠躬拜興拜興平身皇帝俯伏興¶
平身稍後鞠躬拜興拜興平身太常卿奏請復位導駕¶
官同太常卿導引皇帝復位¶
亞獻　賛禮唱行亞獻禮太常卿奏行亞獻禮請詣爵¶
洗位導駕官同太常卿導引皇帝至爵洗位太常卿奏¶
搢圭皇帝搢圭執爵官以爵進皇帝受爵滌爵拭爵以¶
爵授執爵官執爵官又以爵進皇帝受爵滌爵拭爵以¶
<pb:KR2m0028_WYG_011-38b>¶
爵授執爵官太常卿奏出圭皇帝出圭太常卿奏請詣¶
酒尊所導駕官同太常卿導引皇帝升壇至酒尊所太¶
常卿奏搢圭皇帝搢圭執爵官以爵進皇帝受爵司尊¶
舉冪酌醴齊皇帝以爵授執爵官太常卿奏出圭皇帝¶
出圭太常卿奏請詣夜明神位前協律郎跪俛伏舉麾¶
奏中和之曲文徳之舞導駕官同太常卿導引皇帝至¶
神位前太常卿奏跪搢圭皇帝跪搢圭司香官捧香跪¶
進于皇帝之左太常卿奏上香上香三上香皇帝上香¶
<pb:KR2m0028_WYG_011-39a>¶
上香三上香執爵官捧爵跪進于皇帝之右皇帝受爵¶
太常卿奏祭酒祭酒三祭酒奠爵皇帝祭酒祭酒三祭¶
酒奠爵太常卿奏出圭俯伏興平身稍後鞠躬拜興拜¶
興平身皇帝出圭俯伏興平身稍後鞠躬拜興拜興平¶
身(樂舞止/)太常卿奏請詣酒尊所導駕官同太常卿導¶
引皇帝至酒尊所執爵官以爵進皇帝受爵司尊者舉¶
冪酌醴齊皇帝以爵授執爵官太常卿奏請詣星辰神¶
位前(樂舞作/)導駕官同太常卿導引皇帝至神位前太常¶
<pb:KR2m0028_WYG_011-39b>¶
卿奏跪搢圭皇帝跪搢圭執爵官捧爵跪進于皇帝之¶
右皇帝受爵太常卿奏祭酒祭酒三祭酒奠爵皇帝祭¶
酒祭酒三祭酒奠爵太常卿奏出圭俯伏興平身稍後¶
鞠躬拜興拜興平身皇帝出圭俯伏興平身稍後鞠躬¶
拜興拜興平身(樂舞止/)太常卿奏復位道駕官同太常¶
卿導引皇帝復位¶
終獻　賛禮唱行終獻禮太常卿奏行終獻禮請詣爵¶
洗位導駕官同太常卿導引皇帝至爵洗位太常卿奏¶
<pb:KR2m0028_WYG_011-40a>¶
搢圭皇帝搢圭執爵官以爵進皇帝受爵滌爵拭爵以¶
爵授執爵官執爵官又以爵進皇帝受爵滌爵拭爵以¶
爵授執爵官太常卿奏出圭皇帝出圭太常卿奏請詣¶
酒尊所導駕官同太常卿導引皇帝升壇至酒尊所太¶
常卿奏搢圭皇帝搢圭執爵官以爵進皇帝受爵司尊¶
舉冪酌盎齊皇帝以爵授執爵官太常卿奏出圭皇帝¶
出圭太常卿奏請詣夜明神位前協律郎跪俛伏舉麾¶
奏肅和之曲文徳之舞導駕官同太常卿導引皇帝至¶
<pb:KR2m0028_WYG_011-40b>¶
神位前太常卿奏跪搢圭皇帝跪搢圭司香官捧香跪¶
進于皇帝之左太常卿奏上香上香三上香皇帝上香¶
上香三上香執爵官捧爵跪進于皇帝之右皇帝受爵¶
太常卿奏祭酒祭酒三祭酒奠爵皇帝祭酒祭酒三祭¶
酒奠爵太常卿奏出圭俯伏興平身稍後鞠躬拜興拜¶
興平身皇帝出圭俯伏興平身稍後鞠躬拜興拜興平¶
身太常卿奏請詣酒尊所導駕官同太常卿導引皇帝¶
至酒尊所執爵官以爵進皇帝受爵司尊者舉冪酌盎¶
<pb:KR2m0028_WYG_011-41a>¶
齊皇帝以爵授執爵官太常卿奏請詣星辰神位前導¶
駕官同太常卿導引皇帝至神位前太常卿奏跪搢圭¶
皇帝跪搢圭執爵官捧爵跪進于皇帝之右皇帝受爵¶
太常卿奏祭酒祭酒三祭酒奠爵皇帝祭酒祭酒三¶
祭酒奠爵太常卿奏出圭俯伏興平身稍後鞠躬拜¶
興拜興平身皇帝出圭俯伏興平身稍後鞠躬拜興¶
拜興平身太常卿奏復位導駕官同太常卿導引皇帝¶
復位¶
<pb:KR2m0028_WYG_011-41b>¶
飲福受胙　賛禮唱飲福受胙太常卿奏請詣飲福位¶
導駕官同太常卿導引皇帝升壇至飲福位北向太常¶
卿奏鞠躬拜興拜興平身皇帝鞠躬拜興拜興平身太¶
常卿奏跪搢圭皇帝跪搢圭捧爵官酌福酒跪進于皇¶
帝之左賛曰惟此酒肴神之所與賜以福慶億兆同霑¶
皇帝受福酒祭酒飲福酒以爵置于坫捧胙官捧胙跪¶
進于皇帝之右皇帝受胙以胙授執事者執事者跪受¶
于皇帝之右太常卿奏出圭皇帝出圭太常卿奏俯伏¶
<pb:KR2m0028_WYG_011-42a>¶
興平身稍後鞠躬拜興拜興平身皇帝俯伏興平身稍¶
後鞠躬拜興拜興平身太常卿奏請復位導駕官同太¶
常卿導引皇帝復位¶
徹豆　賛禮唱徹豆協律郎跪俛伏舉麾奏壽和之曲¶
掌祭官徹豆賛禮唱賜胙太常卿奏皇帝飲福受胙免¶
拜賛禮唱皇太子以下在位官皆再拜傳賛唱鞠躬拜¶
興拜興平身皇太子以下皆鞠躬拜興拜興平身(樂止/)¶
送神　賛禮唱送神協律郎跪俯伏舉麾奏豫和之曲¶
<pb:KR2m0028_WYG_011-42b>¶
太常卿奏鞠躬拜興拜興平身皇帝鞠躬拜興拜興平¶
身賛禮唱皇太子以下在位官皆再拜傳賛唱鞠躬拜¶
興拜興平身皇太子以下皆鞠躬拜興拜興平身賛禮¶
唱祝人取祝幣人取幣詣望燎位讀祝官取祝捧幣官¶
捧幣掌祭官取饌及爵酒詣柴壇置戸上(樂止/)¶
望燎　賛禮唱望燎導駕官同太常卿導引皇帝至望¶
燎位賛禮唱可燎東西面各二人以炬燎火柴半燎太¶
常卿奏禮畢導駕官同太常卿導引皇帝還大次解嚴¶
<pb:KR2m0028_WYG_011-43a>¶
鑾駕還宫鹵簿導從如來儀大樂鼓吹振作¶
　¶
　¶
　¶
　¶
　¶
　¶
　¶
<pb:KR2m0028_WYG_011-43b>¶
　¶
　¶
　¶
　¶
　¶
　¶
　¶
　明集禮卷十一¶
