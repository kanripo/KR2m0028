# -*- mode: mandoku-view; -*-
#+TITLE: 明集禮
#+DATE: 2015-08-24 22:51:36.790522
#+PROPERTY: ID KR2m0028
#+PROPERTY: BASEEDITION WYG    
#+PROPERTY: JUAN 卷十三
<pb:KR2m0028_WYG_013-1a>¶
欽定四庫全書¶
　明集禮卷十三¶
　　吉禮十三¶
　專祀太歲風雲雷雨師¶
　　總序¶
太歲者十二辰之神按説文嵗之字從步從戌木星一¶
嵗行一次十二辰而一周天若步然也自子至巳為陽¶
自午至亥為隂所謂太嵗十二神也隂陽家説又有十¶
<pb:KR2m0028_WYG_013-1b>¶
二月將十日十二時所直之神若天罡太乙功曹太衝¶
之類雖不經見歴代因之唐宋不載祀典元每有大興¶
作祭太嵗月將日直時直於太史院若其風師雨師之¶
祀見於周官秦漢隋唐亦皆有祭天寶中又增雷師於¶
雨師之次因升風雨雷師為中祀宋元因之國朝既於¶
圓丘以太嵗風雨雷師從祀且增雲師於風師之次復¶
以春秋驚蟄秋分後之三日專祀本嵗太嵗及風師雲¶
師雷師雨師於國南羣祀壇天子降香遣官行事其郡¶
<pb:KR2m0028_WYG_013-2a>¶
縣風雲雷雨師之祭一如前代之儀云¶
　　　壇制(時日附/)¶
太嵗之祀始自國朝古無壇宇之制若風雲雷雨之祀¶
則月令以立春後丑日祭風師於國城東北立夏後申¶
日祀雨師於國城西南兆之於東北西南者從箕畢星¶
位也東漢以丙戌日祀風師於戌地以己丑日祀雨師¶
於丑地以丑戌日祀於丑戌地者各從其氣類也唐因¶
隋制於立春後丑日祀風師於國城東北立夏後申日¶
<pb:KR2m0028_WYG_013-2b>¶
祀雨師雷師於國城西南其壇皆三尺周迴十六步宋¶
兆風師於西郊兆雨師於北郊風師壇髙三尺周二十¶
三步雨師雷師壇髙三尺廣一十五步元祭風師於東¶
北郊祭雨師於西南郊而郡縣立壇通祀風雨雷師雷¶
雨壇在稷壇西風師壇在社壇東其制卑小於社稷壇¶
國朝以春秋合祭太嵗風雲雷雨於國南其制屋而不¶
壇若各府州縣之祀風雲雷雨師則仍築壇於城西南¶
祭用驚蟄秋分日¶
<pb:KR2m0028_WYG_013-3a>¶
　　　牲幣¶
周禮大宗伯以槱燎祀風師雨師槱燎者積柴以實牲¶
體而燎之也爾雅曰祭風曰磔磔謂披磔牲體象風之¶
散物也漢祀風師雨師牲用羊豕唐用羊一宋祀雨師¶
羊二豕二風師雷師各羊一元祀風雨雷師各羊一豕¶
一國朝太嵗風雲雷雨師各用一太牢其幣則唐宋元¶
及國朝皆以白¶
　　　祭器¶
<pb:KR2m0028_WYG_013-3b>¶
唐祀風雨雷師每壇設太尊一著尊一山罍一籩豆十¶
簠簋二宋每壇置犧尊四象尊四以為酌尊置太尊二¶
山尊二著尊二犧尊二象尊二壺尊六以為設尊籩十¶
豆十簠二簋二豋一元如宋制國朝太嵗風雲雷雨各¶
用尊三籩八豆八簠二簋二¶
　　　酒齊¶
唐祀風雨雷師太尊實醴齊著尊實盎齊山罍實事酒¶
宋設尊其八實五齊三酒其八實明水𤣥酒酌尊犧尊¶
<pb:KR2m0028_WYG_013-4a>¶
實泛齊象尊實醴齊元及國朝太嵗風雲雷雨酌尊皆¶
同宋制¶
　　　粢盛¶
唐宋元及國朝皆簠實黍稷簋實稻粱¶
　　　籩豆之實¶
唐宋元及國朝皆籩實以石鹽乾魚棗栗榛菱芡鹿脯¶
白黒餅豆實以韭葅醓醢菁葅鹿醢芹葅兎醢筍葅魚¶
醢脾析葅豚拍¶
<pb:KR2m0028_WYG_013-4b>¶
　　　樂¶
周禮大司樂奏黄鍾歌大吕舞雲門以祀天神唐初祀¶
風師雨師無樂天寶中因增祀雷師升風雨雷師為中¶
祀乃用登歌一部貞元中令包佶撰樂章宋初祀風雨¶
雷師無樂元豐中始用樂制樂章以為降神之節焉元¶
樂制未聞國朝用雅樂¶
　　　祝冊¶
唐祀風師祝文曰維某年嵗次月朔日子嗣天子某謹¶
<pb:KR2m0028_WYG_013-5a>¶
遣攝太尉(臣/)某姓名敢昭告於風師惟神含生開動畢¶
佇振發功施造化實彰祀典謹以制幣犧齊粢盛庶品¶
明薦於神尚享雨師祝文曰時維正陽品物方茂式資¶
膏潤敬修常祀雷師祝文曰殷發三春震開萬物禮存¶
報德式備常典首尾俱與風師祝文同宋元祝文缺¶
<pb:KR2m0028_WYG_013-6a>¶
¶
<pb:KR2m0028_WYG_013-7a>¶
¶
<pb:KR2m0028_WYG_013-8a>¶
¶
<pb:KR2m0028_WYG_013-9a>¶
¶
<pb:KR2m0028_WYG_013-10a>¶
太嵗風雲雷雨樂章¶
　　　迎神　　　中和之曲¶
吉日良辰祀典式陳太嵗尊神雷雨風雲濯濯厥靈昭¶
黄林姑黄姑林南林南林姑太林黄姑黄姑黄太姑黄¶
鑒我心以候以迎來格來歆¶
南姑林林姑黄太南林姑南¶
　　　奠幣　　　保和之曲¶
靈旗涖止有赫其威一念潛通幽明弗違有幣在篚物¶
<pb:KR2m0028_WYG_013-10b>¶
林黄太姑姑林南林南林姑太林太南黄南黄南姑姑¶
薄而微神兮安留尚其享之¶
林南林南林姑太黄太姑林¶
　　　初獻　　　安和之曲¶
神兮我留有薦必受享祀之初奠兹醴酒晨光初升祥¶
夾黄太夾林南林太太林南林夾林夾黄太黄南林黄¶
徵應候何以侑觴樂陳雅奏¶
南夾林夾黄太夾南黄林夾¶
<pb:KR2m0028_WYG_013-11a>¶
　　　亞獻　　　肅和之曲¶
我祀維何奉兹犧牲爰酌醴齊貳觴載升洋洋如在式¶
黄林姑黄姑林南林南林黄太林太南黄黄南林姑黄¶
燕以寧庶表微衷交於神明¶
南姑林黄太姑太南林姑黄¶
　　　終獻　　　凝和之曲¶
執事有嚴品物斯祭黍稷非馨式將其意薦兹酒醴成¶
太黄太姑林夷林太仲林夷林太林姑黄太黄太姑黄¶
<pb:KR2m0028_WYG_013-11b>¶
我常祀神其顧歆永言樂只¶
夷林太林黄太姑林夷林太¶
　　　徹豆　　　　壽和之曲¶
春祈秋報率為我民我民之生賴於爾神維神祐之康¶
黄林姑黄黄南姑林黄太姑太林太南黄黄南姑林姑¶
寧是臻祭祀云畢神其樂欣¶
太南黄姑林南林南林姑黄¶
　　　送神　　　　豫和之曲¶
<pb:KR2m0028_WYG_013-12a>¶
三獻禮終九成樂作神人以和既燕且樂雲車風馭靈¶
林黄太姑林南林太黄南黄姑林太南黄黄南林姑黄¶
光昭灼瞻望以思邈彼寥廓¶
林南林林姑黄太姑林南林¶
　　　望燎　　　　熙和之曲¶
爼豆既徹禮樂已終神之云還倐將焉從以望以燎庶¶
黄太姑林林南黄太黄南林姑姑林姑黄黄南黄姑林¶
幾感通時和嵗豐維神之功¶
<pb:KR2m0028_WYG_013-12b>¶
太南黄林姑黄太南林姑黄¶
　　　降香遣官祀太嵗風雲雷雨師儀注¶
時日　春以驚蟄後三日秋用雷收聲時秋分後三日¶
行事¶
齋戒　前期三日皇帝齋戒獻官及各執事官俱散齋¶
二日致齋一日¶
降香　前祀一日清晨有司立仗百官具公服侍班皇¶
帝服皮弁服陞奉天殿捧香授獻官獻官捧由中陛降¶
<pb:KR2m0028_WYG_013-13a>¶
中道出至午門外置龍亭内儀仗鼓吹導引至祭所¶
陳設　前祀一日有司陳設如圖儀¶
省牲　前祀一日獻官公服詣壇東省牲贊禮引至省¶
牲位執事者牽牲省訖詣神厨視鼎鑊視滌濯畢遂烹¶
牲執事者以豆取毛血置於饌所¶
正祭　祭日清晨執事者入實尊罍簠簋籩豆牲爼并¶
陳毛血豆於神位前列篚幣於酒尊所贊引引獻官及¶
應祀官各入就位¶
<pb:KR2m0028_WYG_013-13b>¶
迎神　贊禮唱迎神恊律郎舉麾奏(闕/)　之曲(樂作成/)¶
(止/)贊禮唱有司已具請行禮唱鞠躬拜興拜興平身獻¶
官及在位者皆鞠躬拜興拜興平身(樂止/)¶
奠幣　贊禮唱奠幣贊引引獻官詣盥洗位搢笏盥手¶
帨手出笏詣太嵗神位前恊律郎奏(闕/)　之曲贊禮唱¶
跪獻官北向跪搢笏三上香執事者捧幣東向跪授獻¶
官獻官受幣贊禮唱奠幣獻官興奠幣於神位前贊禮¶
唱鞠躬拜興拜興平身次詣風師雲師雷師雨師上香¶
<pb:KR2m0028_WYG_013-14a>¶
奠幣皆如太嵗神位前之儀奠訖(樂止/)復位¶
進爼　贊禮唱進爼執事者舉爼升階恊律郎跪俛伏¶
舉麾奏(闕/)之曲贊禮引獻官至太嵗神位前搢笏以¶
爼奠於神位訖出笏(以下四位/進爼皆同)¶
初獻　贊禮唱行初獻禮贊引引獻官詣爵洗位搢笏¶
滌爵拭爵以爵授執事者(以下四位爵其/滌拭授皆同)詣酒尊所司¶
尊者舉羃執爵者以爵進酌醴齊以爵授執事者(以下/四位)¶
(進爵酌醴授/執事皆同)出笏贊禮唱詣太嵗神位前恊律郎舉麾¶
<pb:KR2m0028_WYG_013-14b>¶
奏(闕/)　之曲(闕/)　之舞贊禮引至神位前跪搢笏三上¶
香三祭酒奠爵出笏俯伏興平身少退鞠躬拜興拜興¶
平身次詣風師以下四位上香祭酒退拜皆如上儀拜¶
畢(樂舞止/)贊禮唱讀祝獻官跪讀祝官取祝版於神右¶
跪讀畢(樂舞作/)贊禮唱俯伏興平身稍後鞠躬拜興拜¶
興平身(樂舞止/)¶
亞獻終獻並如初獻儀(惟不讀祝/)¶
飲福受胙　贊禮唱飲福受胙贊引引獻官詣飲福位¶
<pb:KR2m0028_WYG_013-15a>¶
鞠躬拜興拜興平身稍前跪搢笏進爵祭酒飲福酒以¶
爵復於坫奉爼者進爼獻官受爼以爼授執事者出笏¶
俯伏興平身鞠躬拜興拜興平身復位¶
徹豆　贊禮唱徹豆掌祭官徹豆贊禮唱賜胙傳贊唱¶
已飲福受胙者不拜在位官皆再拜鞠躬拜興拜興平¶
身¶
送神　贊禮唱送神恊律郎舉麾奏(闕/)　之曲贊禮唱¶
鞠躬拜興拜興平身獻官以下皆再拜祝人取祝幣人¶
<pb:KR2m0028_WYG_013-15b>¶
取幣詣望燎位¶
望燎　贊禮唱望燎贊引引獻官詣望燎位執事者以¶
祝版幣饌置於燎壇贊禮唱可燎執事者舉炬火燔之¶
柴半燎贊禮唱禮畢獻官以下各以次出¶
　　　王國祭風雲雷雨¶
齋戒　前期王散齋二日於别殿王相府官於正寢王¶
致齋一日於正殿王相府官於公廨¶
省牲　先祭二日執事設王次於廟壇南門外道之東¶
<pb:KR2m0028_WYG_013-16a>¶
南向先祭一日典儀典祠導王至次執事者各執事典¶
儀典祠導王至省牲位執事者自東牽牲西行過王前¶
省訖執事牽牲詣神厨典儀典祠導王詣神厨視鼎鑊¶
視滌濯訖典儀典祠導王還次¶
陳設　先祭一日典祠依圖陳設¶
正祭　祭日清晨典祠率執事者各實尊罍籩豆登鉶¶
置幣篚於案祝版於神位之右大樂入就位諸執事及¶
陪祭官入就位典祠啓王服逺遊冠絳紗袍典祠典儀¶
<pb:KR2m0028_WYG_013-16b>¶
導王至位北向立典祠典儀分左右立於王之前¶
迎神　司禮唱迎神(大樂作/)司禮唱請行禮典祠啓有¶
司謹具請行事啓鞠躬拜興拜興平身司禮唱在位官¶
再拜司贊唱鞠躬拜興拜興平身王與在位官皆鞠躬¶
拜興拜興平身(樂止/)¶
奠幣初獻　司禮唱奠幣行初獻禮典祠啓詣盥洗位¶
(大樂作/)典儀典祠導王至盥洗位(樂止/)典祠啓搢圭王¶
搢圭典祠啓盥手司盥洗者酌水王盥手訖司巾者以¶
<pb:KR2m0028_WYG_013-17a>¶
巾進典祠啓帨手王帨手訖典祠啓出圭王出圭典祠¶
啓詣爵洗位典祠典儀導王至爵洗位典祠啓搢圭王¶
搢圭執爵官以爵進典祠啓受爵王受爵典祠啟滌爵¶
司爵洗者酌水王滌爵訖典祠啟拭爵司巾者以巾進¶
王拭爵典祠啟以爵授執事者王以爵授執爵官典祠¶
啟出圭王出圭啟詣風雲雷雨神位前(大樂作/)典祠典¶
儀導王至神位前(樂止/)奉爵奉幣者前行典祠啟跪王¶
跪掌祭詣案取香跪進於王之左典祠啟搢圭王搢圭¶
<pb:KR2m0028_WYG_013-17b>¶
啟上香上香三上香王三上香訖奉幣者捧幣跪進於¶
王之右王受幣奠於神位前奉爵者捧爵跪進於王之¶
右王受爵典祠啟祭酒祭酒三祭酒奠爵王三祭酒奠¶
爵訖典祠啟出圭王出圭讀祝官取祝跪讀於神位之¶
右讀畢復以祝置於案典祠啟俯伏興拜興拜興平身¶
王俯伏興(大樂作/)拜興拜興平身(樂止/)典祠啟復位典¶
祠典儀導王復位¶
亞獻　司禮唱行亞獻禮典祠啟行亞獻禮掌祭官於¶
<pb:KR2m0028_WYG_013-18a>¶
神位前爵内斟酒典祠啟鞠躬拜興拜興平身王鞠躬¶
(大樂作/)拜興拜興平身(樂止/)¶
終獻如亞獻之儀¶
飲福受胙　司禮唱飲福受胙執事轝香案置於王拜¶
位前執事酌福酒舉胙肉典祠啟飲福受胙(大樂作/)典¶
祠典儀導王至香案前位典祠啟鞠躬拜興拜興平身¶
王鞠躬拜興拜興平身典祠啓跪搢圭王跪搢圭執事¶
捧爵東向跪進於王王受爵訖啟飲福酒王祭酒少許¶
<pb:KR2m0028_WYG_013-18b>¶
飲福酒以爵置於坫執事官東向跪進胙於王王受胙¶
以胙授左右左右西向跪受興典祠啓出圭啓俯伏興¶
拜興拜興平身王俯伏興(大樂作/)拜興拜興平身(樂止/)¶
典祠啓復位典祠典儀導王復位¶
徹豆　司禮唱徹豆掌祭官徹豆司禮唱賜胙典祠啟¶
王飲福受胙者免拜司禮唱陪祭官皆再拜司贊唱鞠¶
躬拜興拜興平身陪祭官皆鞠躬(大樂作/)拜興拜興平¶
身(樂止/)¶
<pb:KR2m0028_WYG_013-19a>¶
送神　司禮唱送神典祠啟鞠躬拜興拜興平身司禮¶
唱在位官皆再拜司贊唱鞠躬拜興拜興平身王與陪¶
祭官皆鞠躬(大樂作/)拜興拜興平身(樂止/)¶
望燎　司禮唱望燎讀祝官取祝捧幣者取幣掌祭官¶
取饌詣燎所典祠啟詣望燎位(大樂作/)典祠典儀導王¶
至望燎位(樂止/)候燎半司禮唱可燎典祠啟禮畢導引¶
王還次引禮引陪祭官出¶
　　　各府州縣祭風雲雷雨師儀¶
<pb:KR2m0028_WYG_013-19b>¶
時日　春以驚蟄日秋用秋分日行事¶
齋戒　前三日三獻官散齋二日於别寢致齋一日於¶
祭所執事人員齋各一日於祭所¶
陳設　前祭二日有司掃除壇上下設三獻官次於壇¶
門外前一日執事者設省牲位於南門外設神位於壇¶
上近北南向每位設籩四於神位之左豆四於神位之¶
右簠簋各一於籩豆之間毛血豆於簠簋前爼二又於¶
其前香燭案於爼前爵坫沙池於香案之前祝版位於¶
<pb:KR2m0028_WYG_013-20a>¶
神位之右設酒尊所於壇上東南隅犧尊一山罍一設¶
幣篚位附於酒尊所設盥洗位於壇下之東爵洗位於¶
盥洗位之北初獻位於壇下正中之南亞獻位於初獻¶
位之左終獻位於初獻位之右稍後從祭官位於獻官¶
之後引贊位於獻官之左右贊禮二人位於壇下之東¶
讀祝位於神位之右掌祭二人位於神位之左右司尊¶
司爵司洗捧幣位各於其所設望燎位於壇之西南¶
省牲　前祭一日執事者引三獻官至省牲位執事者¶
<pb:KR2m0028_WYG_013-20b>¶
自門東牽牲東行過獻官前執事者吿腯訖牽詣神厨¶
獻官詣厨視鼎鑊滌溉訖遂烹牲以豆取毛血置於饌¶
所¶
正祭奠幣　丑前五刻行事執事者入實尊罍籩豆簠¶
簋登鉶陳毛血豆祝版三獻官服公服簽祝版於次執¶
事者各冠垂脚唐帽圎領白襴衫烏角帶各入就位引¶
贊引獻官入就壇下拜位贊禮唱有司已具請行事贊¶
禮唱鞠躬拜興拜興平身贊者唱奠幣引贊引初獻官¶
<pb:KR2m0028_WYG_013-21a>¶
詣盥洗位搢笏盥手帨手出笏引詣風雲雷雨師神位¶
前贊禮唱跪搢笏執事者以幣跪進於初獻之右初獻¶
受幣奠於神位前訖稍後引贊唱俯伏興拜興拜興平¶
身復位¶
初獻　贊禮唱行初獻禮引贊引獻官詣爵洗位搢笏¶
受爵滌爵拭爵以爵授執事者出笏次引初獻自南陛¶
升壇詣酒尊所搢笏受爵司尊者舉羃酌犧尊之緹齊¶
以爵授執事者出笏引詣神位前北向立引贊唱跪搢¶
<pb:KR2m0028_WYG_013-21b>¶
笏掌祭官捧香跪進於獻官之左引贊唱上香上香三¶
上香初獻三上香訖執爵者捧爵跪進於初獻官之右¶
受爵引贊唱祭酒祭酒三祭酒初獻三祭酒奠爵出笏¶
讀祝官取祝版跪於神位之右讀訖引贊唱俯伏興拜¶
興拜興平身¶
亞獻終獻其行事並與初獻同(惟不讀祝/)¶
飲福　贊禮唱飲福贊引引初獻官詣飲福位西向立¶
掌祭者以爵酌福酒持詣獻官之左引贊唱鞠躬拜興¶
<pb:KR2m0028_WYG_013-22a>¶
拜興平身初獻官再拜訖引贊唱跪搢笏初獻官跪搢¶
笏掌祭舉福酒爵進於初獻之左初獻官受爵祭酒少¶
許飲福酒奠爵掌祭官减神位前胙肉跪進於初獻之¶
左初獻受胙以胙授執事者引贊唱出笏俯伏興拜興¶
拜興平身初獻再拜訖引復位贊禮唱賜胙初獻官飲¶
福受胙免拜在位者皆再拜唱鞠躬拜興拜興平身亞¶
獻官以下皆鞠躬拜興拜興平身¶
望燎　贊禮唱詣望燎位引贊引初獻官以下詣望燎¶
<pb:KR2m0028_WYG_013-22b>¶
位祝人取祝幣人取幣掌祭取饌置於燎所贊禮唱可¶
燎東西面各一人舉炬火燔之柴半燎贊引唱禮畢引¶
初獻官以下及諸從祭官以次出¶
　¶
　¶
　¶
　¶
　明集禮卷十三¶
