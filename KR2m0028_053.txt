# -*- mode: mandoku-view; -*-
#+TITLE: 明集禮
#+DATE: 2015-08-24 22:51:37.744213
#+PROPERTY: ID KR2m0028
#+PROPERTY: BASEEDITION WYG    
#+PROPERTY: JUAN 卷五十三上
<pb:KR2m0028_WYG_053-1a>¶
欽定四庫全書¶
　明集禮卷五十三上¶
　　樂¶
　俗樂¶
　　　縂序¶
俗樂之名古未嘗有至齊宣王始有今樂古樂之辨漢¶
髙祖定天下與故人父老相樂醉酒作大風之歌令沛¶
中童兒百二十人習而歌之至武帝立樂府采詩夜誦¶
<pb:KR2m0028_WYG_053-1b>¶
有趙代秦楚之謳以李延年為協律郎多舉司馬相如¶
等數十人造為詩賦略論律吕以合八音之調作十九¶
章之歌以正月上辛用事甘泉圜丘使童男女七十人¶
俱歌昏祠至明哀帝時詔罷樂府官凡郊祭樂及古兵¶
法樂非鄭衛之樂者條奏别屬他官世祖平隴蜀乃増¶
廣郊祀諸樂曰黄門樂天子宴羣臣用之曰短簫鐃歌¶
軍中用之其後章帝親製歌詩四章列在食舉又製雲¶
臺十二門詩各以其月祀而奏之魏文帝受禪改漢鐃¶
<pb:KR2m0028_WYG_053-2a>¶
歌十二曲使繆襲為詞言代漢之意併製鞞歌五曲鞞¶
歌未詳其始相傳以為髙帝用巴渝伐楚其人好歌舞¶
有曲四篇一曰矛渝二曰弩渝三曰安臺四曰行辭其¶
辭既古莫能曉其句讀至魏初乃改作焉晉武帝受禪¶
命傅𤣥荀勗等改漢鐃歌代魏鼓角横吹曲及正旦大¶
會王公上夀等曲梁武帝命沈約製雅歌外又改漢鼓¶
吹舊曲更造新歌以述功徳後魏道武設宫懸正樂兼¶
奏燕趙秦吳之音五方殊俗之曲又有掖庭中歌真人¶
<pb:KR2m0028_WYG_053-2b>¶
代歌凡百五十章北齊武成改漢鼓吹朱鷺等曲惟黄¶
雀釣竿二曲畧而不用諸州鎮戍各給鼓吹樂人多少¶
以等級為差唐太宗製破陣樂以象武功唐𤣥宗分樂¶
為二部堂上立奏謂之立部伎堂下坐奏謂之坐部伎¶
立部伎有八一曰永安樂二曰太平樂三曰破陣樂四¶
曰慶善樂五曰大定樂六曰上元樂髙宗所造七曰聖¶
夀樂武后所作八曰光聖樂髙宗所造坐部伎有六一¶
曰宴樂張文収所作二曰長夀樂三曰天授樂四曰鳥¶
<pb:KR2m0028_WYG_053-3a>¶
歌萬嵗樂皆武后作五曰龍池樂六曰小破陣樂𤣥宗¶
所作生扵立部伎也又選坐部弟子三百教扵梨園號¶
梨園弟子宫女數百亦為梨園弟子又作霓裳羽衣曲¶
及隋法曲號曰清樂法曲之始即清商三調並漢氏以¶
来舊曲晉朝播遷其音分散隋文帝平陳得之領扵清¶
商署唐武后時惟存四十四曲唐又分清樂讌樂與髙¶
麗天竺髙昌踈勒等諸蕃樂總為十部伎代宗復兩京¶
製寳應長寧樂及廣平太乙樂文宗製雲韶法曲宣宗¶
<pb:KR2m0028_WYG_053-3b>¶
製新曲教女伶數十百人衣珠繡歌之其歌有播皇猷¶
及葱嶺等曲宋有教坊樂分為四部凡聖節三大宴為¶
十九次陳奏間以雜戲繼以致詞稱述徳美舞用女弟¶
子隊小兒隊各十又有雲韶部黄門樂也鈞容部軍中¶
樂也元燕樂分為三隊樂音王隊元且用之夀星隊聖¶
節用之禮樂隊朝賀用之各分為十次更迭上奏器服¶
歌舞俱有節序¶
　　　樂器¶
<pb:KR2m0028_WYG_053-4a>¶
作樂之制在乎八音八音克諧然後成樂然自宫懸雅¶
樂外八音備見者少惟唐清商樂其制鐘一架磬一架¶
琴一瑟一獨絃琴一秦琵琶一卧箜篌一筑一箏一節¶
鼔一笙二笛二簫二箎二歌二張文收讌樂用玉磬一¶
架大方響一架箏一筑一卧箜篌一大箜篌一小箜篌¶
一大琵琶一小琵琶一大五絃琵琶一小五絃琵琶一¶
大笙一大觱篥一小觱篥一大簫一小簫一正銅鈸一¶
和銅鈸一長笛一尺八一短笛一揩鼔一鞉鼔二桴鼔¶
<pb:KR2m0028_WYG_053-4b>¶
二歌二高麗樂用彈箏一搊箏一卧箜篌一竪箜篌一¶
琵琶一五絃琵琶一義觜笛一笙一横笛一簫一小篳¶
篥一大篳篥一桃皮篳篥一腰鼔一齊鼓一檐鼔一貝¶
一髙昌樂用答臈鼓一腰鼔一雞婁鼔一羯鼓一簫一¶
横笛二篳篥二五絃琵琶二琵琶二銅角一竪箜篌一¶
笙一疎勒樂用竪箜篌一琵琶一五絃琵琶一横笛一¶
簫一篳篥一答臈鼓一腰鼓一羯鼓一雞婁鼓一康國¶
樂用笛二正鼔一和鼔一銅鈸二安國樂用琵琶一五¶
<pb:KR2m0028_WYG_053-5a>¶
絃琵琶一竪箜篌一簫一横笛一大篳篥一雙篳篥一¶
正鼔一銅鈸二箜篌一天竺樂用羯鼓一毛員鼓一都¶
曇鼔一篳篥一横笛一鳳首箜篌一琵琶一五絃琵琶¶
一銅鈸一貝一西涼樂用鐘一架磬一架彈箏一搊箏¶
一卧箜篌一竪箜篌一琵琶一五絃琵琶一笙一簫一¶
大篳篥一小篳篥一長笛一横笛一腰鼔一齊鼓一檐¶
鼓一貝一銅鈸二龜兹樂用竪箜篌一琵琶一五絃琵¶
琶一笙一横笛一簫一篳篥一答臈鼓一腰鼓一羯鼔¶
<pb:KR2m0028_WYG_053-5b>¶
一毛員鼔一雞婁鼔一銅鈸二貝一宋教坊樂用版十¶
琵琶二十一箜篌二笙十一箏十八篳篥十二笛十二¶
方響十一羯鼓三杖鼓二十九大鼓七五絃琵琶四雲¶
韶樂用琵琶四笙四箏四版四方響三觱篥八笛七杖¶
鼓七羯鼓二大鼓二傀儡八鈞容樂用版十琵琶七笙¶
九箏九觱篥四十五笛三十五方響十一杖鼓三十四¶
大鼔八羯鼔三元樂用興隆笙琵琶箏火不思胡琴方¶
響龍笛頭管箜篌雲璈簫戲竹大鼓杖鼔札鼔和鼔&KR0793;¶
<pb:KR2m0028_WYG_053-6a>¶
拍板水盞¶
　　　樂舞¶
古者舞以象功漢髙祖歌大風用童男子舞之武帝祀¶
甘泉圜丘舞用女童後漢有黄門鼔吹舞宴樂用之有¶
短簫鐃歌舞軍中用之其始因髙祖用賨人定三秦其¶
俗喜舞使樂人習之有巴渝舞用牟弩舞之劒舞巾舞¶
者沛公在鴻門范増令項莊劒舞項伯以袖隔之使不¶
得害沛公今之劒舞巾舞此其原也漢順帝時祀靈星¶
<pb:KR2m0028_WYG_053-6b>¶
用童男女十六人象教田初為芟除次耕種芸耨驅雀¶
及穫刈舂簸之形又漢天子臨軒設樂繩繋兩柱相去¶
數丈二倡女對舞繩上比肩而不傾盤舞者晉大康中¶
天下為晉世寧之舞其舞仰手執盃盤而反覆之反覆¶
至危也盃盤酒食器也而名晉世寧者言時人茍且飲¶
食忘其危也白紵舞宋齊間有白紵歌及舞白紵吳地¶
所出疑白紵吳舞也傾盃舞唐明皇嘗令教舞馬百駟¶
分為左右部時塞外亦獻善馬上俾之教習無不曲盡¶
<pb:KR2m0028_WYG_053-7a>¶
其妙因命衣以文繡絡以金鈴飾其鬛間雜以珠玉奮¶
首鼔尾縱横應節其曲謂之傾盃樂凡數十疊竿舞者¶
明皇時坊有王大娘善戴百尺竿上施木山状瀛洲方¶
丈仍令小兒持絳節出入其間而舞不輟柘枝舞用二¶
童鮮衣帽施金鈴抃轉有聲始為二蓮花童蔵其中花¶
拆而後見對舞相占實舞中之雅妙也坐立二部伎樂¶
舞永安樂後周武平齊所作謂之城舞行列方正象城¶
郭也太平樂舞亦謂五方獅子舞綴毛為衣象其俛仰¶
<pb:KR2m0028_WYG_053-7b>¶
馴狎之容二人持繩為習㺯之狀五方獅子各依其方¶
色破陣樂舞唐所造也太宗為秦王製破陣樂左員右¶
方先偏後伍魚麗鵞鸛箕張翼舒交錯屈伸首尾回互¶
以象戰陣之形慶善樂舞太宗生於武功慶善宫既貴¶
宴宫巾賦詩被以管絃舞蹈安徐以象文教大定樂舞¶
髙宗所造出自破陣樂歌云八紘同軌以象平遼東而¶
邊隅大定也上元樂舞髙宗所造舞者畫雲水備五色¶
以象元氣故曰上元聖夀樂舞武后所作舞之行列必¶
<pb:KR2m0028_WYG_053-8a>¶
成字十六變而畢有聖超千古道泰百王皇帝萬年寳¶
祚彌昌光聖樂舞𤣥宗所造宴樂舞張文收所造分為¶
四部曰景雲舞慶善舞破陣舞承天舞長夀樂舞天授¶
樂舞並武后作鳥歌萬嵗樂舞武后時宫中養鳥能稱¶
萬嵗作樂以象之龍池樂舞𤣥宗龍潜舊居變為池瞻¶
氣者以為異作樂以歌其祥小破陣樂舞𤣥宗所造生¶
於立部伎宋教坊樂舞小兒隊其名有十一曰女伎隊¶
二曰劒器隊三曰婆羅門隊四曰醉胡騰隊五曰諢臣¶
<pb:KR2m0028_WYG_053-8b>¶
萬嵗樂隊六曰兒童感聖樂隊七曰玉兔渾脫隊八曰¶
異域朝天隊九曰兒童解紅隊十曰射鵰回鶻隊女伎¶
隊其名有十一曰菩薩蠻隊二曰感化樂隊三曰抛毬¶
樂隊四曰佳人剪牡丹隊五曰拂霓裳隊六曰採蓮隊¶
七曰鳳迎樂隊八曰菩薩獻香花隊九曰彩雲仙隊十¶
曰打毬樂隊元樂舞用樂音王隊男子三人戴青面具¶
舞蹈次為飛天夜义隊舞蹈而進又以婦女二十人執¶
牡丹花舞唱次以婦女搖日月金腔稍子鼔舞唱相和¶
<pb:KR2m0028_WYG_053-9a>¶
次男子五人作五方菩薩相一人作樂音王相歌舞其¶
夀星隊用男子執金字牌或執梅竹松椿石或作飛鴉¶
之象俱各歌舞而進又有執寳盖日月棕毛扇或魚鼔¶
簡子龍竹藜杖齊唱舞而前禮樂隊用童子五人執香¶
花婦女二十人分為四行鞠躬拜興舞蹈㦯執孔雀幢¶
舞唱男子八人披金甲執金㦸一人冠平天冠執圭齊¶
舞唱而前¶
　　　樂工舞人員數¶
<pb:KR2m0028_WYG_053-9b>¶
漢髙祖大風歌舞童百二十人武帝祀甘泉圜丘舞男¶
女七十人巾舞白紵巴渝等舞梁以前並用十二人至¶
武帝省之咸用八人而已後周安樂舞八十人唐太宗¶
破陣樂舞百二十人慶善樂舞舞童十六人大定樂舞¶
者四十人上元樂舞者八十人聖夀樂舞者十二人天¶
授樂舞者四人鳥歌萬嵗樂舞者三人龍池樂舞者七¶
十二人小破陣樂舞者四人龜兹樂舞者四人宋教坊¶
樂工二百令七人復増二百三十二人小兒舞隊七十¶
<pb:KR2m0028_WYG_053-10a>¶
二人女弟子隊百五十三人雲韶部八十四人鈞容部¶
二百六十五人元樂音王隊樂工二十人舞者九十三¶
人夀星隊樂工十五人舞者一百零四人禮樂隊樂工¶
十二人舞者一百零三人¶
　　　樂工舞人服色¶
唐清樂工人平巾幘舞人碧輕紗衣裙襦大袖畫雲鳳¶
之狀㭍鬟髻飾以金銅雜花狀如雀釵錦履永安樂舞¶
人刻木為面狗喙獸耳以金飾之垂絲為髮畫襖皮帽¶
<pb:KR2m0028_WYG_053-10b>¶
太平樂舞人綴毛為衣服飾皆作崑崙像慶善樂舞童¶
皆進徳冠紫大袖裙襦漆髻皮履大定樂舞人被五彩¶
文甲持槊上元樂舞者畫雲水備五彩聖夀樂舞者金¶
銅冠五彩畫衣光聖樂舞者鳥冠五彩畫衣景雲舞花¶
錦袍五色綾袴彩雲冠烏皮靴慶善樂舞者紫綾大袖¶
絲布袴假髻破陣樂緋綾袍緋綾袴承天樂舞人紫袍¶
進徳冠並金銅帶長夀樂舞人畫衣冠天授樂舞人畫¶
衣五彩鳳冠鳥歌萬嵗樂舞人緋衣大袖並畫鸜鵒冠¶
<pb:KR2m0028_WYG_053-11a>¶
作鳥象龍池樂舞人冠飾以芙蓉小破陣樂舞人被金¶
甲胄髙麗樂工紫羅帽飾以鳥羽黄大袖紫羅帶大口¶
袴赤皮靴五色縚繩舞者四人椎髻於後以絳抹額飾¶
以金璫二人黄裙襦赤黄袴二人赤黄裙襦袴極長其¶
袖烏皮靴雙雙併立而舞天竺樂工皂絲布幞頭巾白¶
練襦紫綾袴緋帔舞二人辮髮朝霞袈裟若今之僧衣¶
行纒碧麻鞋髙昌樂工人白襖錦袖赤皮靴赤帶紅抹¶
頟龜兹樂工皂絲布頭巾緋絲布袍錦袖緋布袴舞四¶
<pb:KR2m0028_WYG_053-11b>¶
人紅抹頟緋白袴帑烏皮靴疎勒樂工人皂絲布頭巾¶
白絲布袍錦袊褾白絲布袴舞二人白襖錦袖赤皮靴¶
赤皮帶康國樂工人皂絲布頭巾緋絲布袍錦衿舞二¶
人緋襖錦袖緑綾渾襠袴赤皮靴白袴雙舞急轉如風¶
俗謂之胡旋樂安國樂工人皂絲布頭巾錦褾衿紫紬¶
袴舞二人紫襖白袴帑赤皮靴西涼樂工平上幘緋褶¶
白舞一人方舞四人白舞今闕方舞四人假髻鬢支釵¶
紫絲布褶白大口袴五綵接袖烏皮靴宋教坊樂小兒¶
<pb:KR2m0028_WYG_053-12a>¶
隊一曰女伎隊衣五色繡羅寛袍戴羌帽繫銀帶二曰¶
劒器隊衣五色繡羅襦裹交脚幞頭紅羅繡抹頟帶器¶
仗三曰婆羅門隊衣紫羅僧衣緋掛手執錫環拄杖四¶
曰醉羌騰隊衣紅羅襦繫銀䩞鞢戴毡帽五曰諢臣萬¶
嵗樂隊衣緋紫緑羅寛衫裹簇花幞頭六曰兒童感聖¶
樂隊衣青羅生色衫繫勒帛總兩角七曰玉兔渾脫隊¶
衣四色繡羅襦繫銀帶冠玉兔冠八曰異域朝天隊錦¶
襦繫銀束帶冠畨冠執寳盤九曰兒童解紅隊衣紫緋¶
<pb:KR2m0028_WYG_053-12b>¶
緑繡襦繫銀帶冠花砌鳳冠十曰射鵰迴鶻隊衣盤鵰¶
錦襦繫銀䩞鞢執射鵰盤女弟子隊凡百五十三人一¶
曰菩薩蠻隊衣緋生色窄砌衣冠卷雲冠二曰感化樂¶
隊衣青羅生色通衣背梳髻繫綬帶三曰抛毬樂隊衣¶
四色繡羅寛衫銀帶捧繡毬四曰佳人剪牡丹隊衣紅¶
生色砌衣戴金鳳冠剪牡丹花五曰拂霓裳隊衣紅仙¶
砌衣碧霞帔戴仙冠紅繡抹頟六曰採蓮隊衣紅羅生¶
色綽子繫暈裙戴雲鬟髻乗彩船執蓮花七曰鳳迎樂¶
<pb:KR2m0028_WYG_053-13a>¶
隊衣仙砌衣戴雲環鳳髻八曰菩薩獻香花隊衣生色¶
窄砌衣戴寳冠執香花盤九曰彩雲仙隊衣黄色道衣¶
紫霞帔冠仙冠執幢節鶴扇十曰打毬樂隊衣四色窄¶
繡羅襦繫銀帶裹順風脚簇花幞頭執毬杖元樂音王¶
隊大樂禮官二員冠展角幞頭紫袍塗金帶執笏次執¶
戲竹二人服同前樂工八人冠花幞頭紫窄衫銅束帶¶
次二隊婦女十人冠展角幞頭紫袍次婦女一人冠唐¶
帽黄袍次三隊男子三人戴紅束髮青面具雜彩衣次¶
<pb:KR2m0028_WYG_053-13b>¶
一人冠唐帽緑襴袍角帶次四隊男子一人戴孔雀明¶
王面具披金甲從者二人戴毗沙神像面具紅袍次五¶
隊男子五人冠五梁冠戴龍王面具繡氅次六隊男子¶
五人為飛天夜义象次七隊樂工八人冠霸王冠青面¶
具錦繡衣次八隊婦女二十人冠廣翠冠銷金緑衣次¶
九隊婦女二十人冠金梳翠花鈿繡衣次十隊婦女八¶
人花髻服銷金桃紅衣次男子五人作五方菩薩梵相¶
次一人作樂音王梵相夀星隊冠服同前次二隊婦女¶
<pb:KR2m0028_WYG_053-14a>¶
十人冠唐巾銷金紫衣銅束帶次婦女一人冠平天冠¶
服繡鶴氅方心曲領次三隊男子三人冠服同前樂音¶
王隊次四隊男子一人冠金漆弁冠服緋袍塗金帶執¶
笏從者二人錦繡衣次五隊男子一人冠捲雲冠青面¶
具緑袍塗金帶次六隊男子五人為烏鴉之象次七隊¶
樂工十一人冠雲頭冠銷金袍白裙次八隊婦女二十¶
人冠鳳翹冠翠花鈿服寛袖衣加雲肩霞綬玉佩次九¶
隊婦女二十人冠玉女冠翠花鈿服黄銷金寛袖衣加¶
<pb:KR2m0028_WYG_053-14b>¶
雲肩霞綬玉佩次十隊婦女八人冠雜彩帽衣被檞葉¶
次男子八人冠束髮冠掩心金甲銷金緋袍次男子五¶
人冠黑紗帽服繡鶴氅朱履禮樂隊引隊禮官樂工冠¶
服同前樂音王隊次二隊婦女十人冠黑漆弁冠服青¶
素袍方心曲領白裙束帶次婦女一人冠九龍冠服繡¶
紅袍玉帶次三隊男子三人冠服同樂音王隊次四隊¶
男子三人皆冠捲雲冠服黄袍塗金帶次五隊男子五¶
人皆冠三龍冠服紅袍次六隊童子五人三髻素衣次¶
<pb:KR2m0028_WYG_053-15a>¶
七隊樂工八人皆冠束髮冠服錦衣白袍次八隊婦女¶
二十人冠籠巾服紫袍金帶次九隊婦女二十人冠束¶
髻冠服銷金藍衣雲肩佩綬次十隊婦女八人冠翠花¶
唐巾服錦繡衣次男子八人冠鳳翅兠牟披金甲次男¶
子一人冠平天冠服繡鶴氅¶
　　　樂歌¶
漢髙祖大風歌¶
　大風起兮雲飛揚威加海内兮歸故鄉安得猛士兮¶
<pb:KR2m0028_WYG_053-15b>¶
　守四方¶
漢短簫鐃歌亦曰鼔吹曲多叙戰陣之事凡二十二曲¶
　(無/詞)¶
　朱鷺(鷺惟白色漢有朱/鷺之祥因而為詩)思悲翁　艾如張(温子昇曰/辭云誰在)¶
　(閒門外羅家諸少年張機蓬艾側結網槿籬邊若能/飛自勉豈為矰所纒黄雀倘為戒朱絲猶可延此艾)¶
　(如張之事也觀李賀詩有艾葉緑花誰剪刻/中藏禍機不可測以剪艾葉為蔽張之具也)上之回¶
　(漢武帝元封中因至雍遂通回中道後數逰幸焉其/歌稱帝逰石闗望諸國月支臣匈奴服蓋誇時事也)¶
　擁離　戰城南(古詞云戰城南死郭北野死而不𦵏/鳥可食此言野死不得𦵏為鳥鳥所)¶
<pb:KR2m0028_WYG_053-16a>¶
　(食願為忠臣義士朝出戰而暮/不得歸後来作者皆體此意)巫山髙(古詞巫山髙/髙以大淮水)¶
　(深深以逰大畧言江淮深無梁以渡臨水逺望/思歸而已後之作者皆涉陽臺雲雨之事非矣)上陵¶
　(漢章帝元和二年作詩四篇一曰思齊姚皇二曰六/麒麟三曰竭肅雍四曰涉屺與鹿鳴承元氣二曲為)¶
　(宗廟食舉又以重来上陵二曲合八曲為上陵食舉/如此所言自是八曲之一曲或作於武帝之前亦不)¶
　(可知蓋因上/陵而為之也)將進酒　有所思亦曰嗟佳人(漢大樂/食舉十)¶
　(三曲第七曰有所/思亦以此樂侑食)芳樹　上邪　君馬黄(古詞云君/馬黄臣馬)¶
　(蒼二馬同逐臣馬良終言美人歸以南以北駕馬/馳車令我心傷但取第一句以命題主意不在此)雉¶
　子斑　聖人出　臨髙臺　逺如期亦曰逺期(漢大/樂食)¶
<pb:KR2m0028_WYG_053-16b>¶
　(舉十三曲一曰鹿鳴二曰重來三曰初造四曰俠安/五曰來歸六曰逺期七曰有所思八曰明星九曰清)¶
　(涼十曰涉大海十一曰大置十二曰承元氣十三曰/海淡淡魏時以逺期承元氣海淡淡三曲為不通利)¶
　(故省/之)石留　務成　𤣥雲　黄雀行　釣竿篇(伯常/子避)¶
　(仇河濱為漁父其妻思之而為釣竿歌毎至河/側輒歌之後司馬相如作釣竿詩遂傳為樂曲)¶
鞞歌五曲¶
　闗中有賢女　章和二年中(漢章/帝造)樂久長　四方皇¶
　　殿前生桂樹¶
魏短簫鐃歌十二曲¶
<pb:KR2m0028_WYG_053-17a>¶
　楚之平(言魏代/漢朱鷺)戰滎陽(言曹公代/漢思悲翁)獲吕布(言曹公圍/臨淮擒吕)¶
　(布代漢/艾如張)克官渡(言曹公破袁紹/代漢上之回)舊邦(言曹公勝袁紹/還譙牧苑上代)¶
　(漢擁/離)定武功(言曹公初破鄴/代漢戰城南)屠柳城(言曹公破三郡/烏桓於栁城代)¶
　(漢巫/山髙)平荆南(言曹公征馬超定/闗中代漢將進酒)應定期(言文帝受命/應期代漢有)¶
　(所/思)邕熈(言君臣雍穆庶/績熈代漢芳樹)大和(言明帝繼統得大/和平代漢上邪)¶
魏鞞歌五曲¶
　明明魏皇帝(代漢闗中/有賢女)大和有聖帝(代漢章和/二年中)魏厯¶
　長(代漢樂/久長)天生烝民(代漢四/方皇)為君既不易(代漢殿前/生桂樹)¶
<pb:KR2m0028_WYG_053-17b>¶
晉武帝令傅𤣥作鐃歌二十二篇以述功徳¶
　靈之祥(代朱鷺/三十句)宣受命(代思悲翁/二十句)征遼(代艾如/張十句)宣輔¶
　政(代上之回/十九句)時運多艱(代擁離/十二句)景龍飛(代戰城南/二十一句)平¶
　玉衡(代巫山髙/十三句)文皇總百揆(代上陵二/十一句)因時運(代將/進酒)¶
　(十/句)惟庸蜀(代有所思/二十六句)天序(代芳樹二/十一句)大晉承運(代上/邪十)¶
　(四/句)金靈運(代君馬黄/三十六句)於穆我皇(代雉子斑/三十五句)仲春振旅¶
　(代聖人出/二十句)夏苗田(代臨髙臺/二十二句)仲秋獮田(代逺如期/二十二句)順¶
　天道(代石留二/十九句)唐堯(代務成/二十句)𤣥雲(仍漢舊名/三十八句)伯益(代/黄)¶
<pb:KR2m0028_WYG_053-18a>¶
　(雀行二/十八句)釣竿(仍漢舊名/三十八句)¶
晉鞞歌五篇¶
　洪業篇(代魏明明魏/皇帝六十句)天命篇(代魏大和有聖/帝三十四句)景皇篇¶
　(代魏魏厯長/五十一句)天晉篇(代魏天/生烝民)明君篇(代魏為君既不/易五十二句)¶
魏晉鼔角横吹十四曲¶
　黄鵠吟　隴頭吟　望行人　折楊栁　洛陽道¶
　長安道　豪俠行　梅花落　紫騮馬　驄馬¶
　雨雪　　劉生　　古劍行　洛陽公子行¶
<pb:KR2m0028_WYG_053-18b>¶
吳歌雜曲¶
　鳳將雛　碧玉歌　懊憹歌　子夜歌　長史變¶
　阿子歌　歡聞歌　桃葉歌　前漢歌　團扇歌¶
　公莫舞　白紵歌¶
晉宋間雜歌¶
　督䕶歌　讀曲歌　烏夜啼　石城樂　莫愁樂¶
　襄陽樂　壽陽樂¶
唐樂章¶
<pb:KR2m0028_WYG_053-19a>¶
　傾盃曲　樂社樂曲　英雄樂曲　黄驄疊曲(右唐/太宗)¶
　(内宴詔無忌作/之皆宫調也)景雲河清歌　承天樂　夷美賓樂¶
　(右髙宗/朝所作)¶
立部伎八曲¶
　一安樂舞　二太平樂　三破陣樂　四慶善樂¶
　五大定樂　六上元樂　七聖壽樂　八光聖樂¶
坐部伎六曲¶
　一讌樂　二長壽樂　三天授樂　四鳥歌萬嵗樂¶
<pb:KR2m0028_WYG_053-19b>¶
　　五龍池樂　六小破陣樂　夜半樂　還京樂¶
　文樂樂　霓裳羽衣曲　小長壽　順天樂　君臣¶
　相遇樂　荔枝香　棃園法曲　涼州　伊州　甘¶
　州(皆天寳/樂曲)¶
清樂曲(大唐武后時猶/存六十三曲)¶
　白雪　公莫　巴渝　明君　明之君　鐸舞　白¶
　鳩　白紵　子夜吳聲　四時歌　前溪　阿子歡¶
　聞團扇　懊憹　長史變　督䕶　讀曲　烏夜啼¶
<pb:KR2m0028_WYG_053-20a>¶
　古城　莫愁　襄陽　棲夜　烏飛　估客　楊叛¶
　雅樂　驍壺　常林歡　三洲采葉　春江花月夜¶
　玉樹後庭花　堂堂　泛龍舟(已上三十三曲又/四曲有聲無詞)¶
　上林　鳳雛　平調　清調　瑟調　平折　命嘯¶
　(通前惟四十/四曲存焉)¶
宋樂曲¶
　　　正宫十曲¶
　一陽生　玉窓寒　念邊功　玉如意　瓊樹枝¶
<pb:KR2m0028_WYG_053-20b>¶
　鷫鸘裘　塞鴻飛　漏丁丁　息鼔鼓　勸流霞¶
　　　南吕十一曲¶
　仙盤露　氷盤果　芙蓉園　林下風　風雨調¶
　開月幌　鳳來賓　落梁塵　望陽臺　慶年豐¶
　青驄馬¶
　　　中吕十三曲¶
　上林春　春波緑　百花林　壽無疆　萬年春¶
　擊珊瑚　栁垂緑　醉紅樓　折紅杏　一園花¶
<pb:KR2m0028_WYG_053-21a>¶
　花下逰　逰春歸　千株柳¶
　　　仙吕九曲¶
　折紅蕖　鵲填河　紫蘭香　喜堯時　猗蘭殿¶
　步瑤階　千秋樂　百合香　佩珊瑚¶
　　　黄鍾十二曲¶
　菊花杯　翠幙新　四塞清　滿簾霜　畫屏風¶
　折茱萸　望秋雲　苑中鶴　賜征袍　望回戈¶
　秋稼成　汎金英¶
<pb:KR2m0028_WYG_053-21b>¶
　　　髙宫九曲¶
　喜順成　安逺塞　獵騎逰　㳺兔園　錦步幛¶
　博山鑪　暖寒杯　雪紛紛　待春来¶
　　　道調九曲¶
　會夔龍　汎仙杯　披雲襟　孔雀扇　百尺樓¶
　金樽酒　奏明庭　拾落花　聲聲好¶
　　　越調九曲¶
　翡翠帷　玉照臺　香旖旎　紅樓夜　朱頂鶴¶
<pb:KR2m0028_WYG_053-22a>¶
　得賢臣　蘭堂燭　金滴流¶
　　　雙調十六曲¶
　宴瓊林　汎龍舟　汀洲緑　登髙樓　麥隴雉¶
　栁如烟　楊花飛　王澤新　玳瑁簮　玉階曉¶
　喜清和　人歡樂　征戍回　一院香　一片雲¶
　千萬年¶
　　　小石調七曲¶
　滿庭香　七寳冠　玉瑶杯　辟塵犀　喜新晴¶
<pb:KR2m0028_WYG_053-22b>¶
　慶雲飛　太平時¶
　　　林鍾十曲¶
　秋採蘭　紫綵囊　留征騎　塞鴻度　回紇朝¶
　汀洲鴈　風入松　蓼花紅　曳珠珮　遵渚鴻¶
　　　歇指調九曲¶
　榆塞情　聽秋風　紫玉簫　碧池魚　鶴盤旋¶
　湛恩新　聽秋蟬　月中歸　千家月¶
　　　大石調九曲¶
<pb:KR2m0028_WYG_053-23a>¶
　花下宴　甘雨足　畫鞦韆　夾竹桃　攀露桃¶
　燕初来　踏青回　抛繡毬　澄火雨¶
　　　大石調八曲¶
　賀元正　待花開　採紅蓮　出谷鶯　㳺月宫¶
　望回車　塞雲平　秉燭逰¶
　　　小石角九曲¶
　月中春　折仙枝　春日遲　綺筵春　登春臺¶
　紫桃花　一株紅　喜春雨　泛春池¶
<pb:KR2m0028_WYG_053-23b>¶
　　　雙角九曲¶
　鳳樓登　九門開　落梅香　春氷拆　萬年宴¶
　催花發　降真香　迎新春　望蓬島¶
　　　髙角九曲¶
　日南郊　帝道昌　文風盛　琥珀杯　雪花飛¶
　皂貂裘　征馬嘶　射飛鴈　雪飄颻¶
　　　大石角九曲¶
　紅鑪火　翠雲裘　慶成功　冬夜長　金鸚鵡¶
<pb:KR2m0028_WYG_053-24a>¶
　玉樓寒　鳳戲雛　一鑪香　雲中鴈¶
　　　歇指角九曲¶
　玉壺氷　捲珠箔　隨風簾　樹青葱　紫桂藂¶
　五色雲　玉樓宴　蘭堂燕　千千嵗¶
　　　越角九曲¶
　望明河　華池鷺　贈香囊　秋氣清　照秋池¶
　曉風度　靖邊塵　聞新鴈　吟風蟬¶
　　　林鍾角九曲¶
<pb:KR2m0028_WYG_053-24b>¶
　慶時康　上林果　畫簾垂　水晶簟　夏木繁¶
　暑氣清　風中琴　轉輕裾　清風来¶
　　　仙吕十五曲¶
　喜清和　芰荷新　清世歡　玉鈎欄　金步搖¶
　金錯落　燕引雛　草芊芊　步玉砌　整華裾¶
　海山青　旋絮綿　風中帆　青絲騎　喜聞聲¶
　　　南吕宫七曲¶
　春景麗　牡丹開　展芳茵　紅桃露　囀林鶯¶
<pb:KR2m0028_WYG_053-25a>¶
　滿林花　風飛花¶
　　　中吕調九曲¶
　宴佳賓　會羣仙　集百祥　凭朱欄　香烟細¶
　仙洞開　上馬杯　拂長袖　羽觴飛¶
　　　般涉調九曲¶
　喜秋成　戲馬臺　汎秋菊　三殿樂　鸂鶒杯¶
　玉芙蓉　偃干戈　聽秋砧　秋雲飛¶
　　　又般涉調十曲¶
<pb:KR2m0028_WYG_053-25b>¶
　玉樹花　望星斗　金錢花　玉窓深　萬民康¶
　瑤林風　隨陽鴈　倒金罍　鴈來賓　看秋月¶
　　　黄鍾羽七曲¶
　宴鄒枚　雲中樹　燎金鑪　澗底松　嶺頭梅¶
　玉鑪香　瑞雲飛¶
　　　平調十曲¶
　萬國朝　獻春盤　魚上水　紅梅花　洞中春¶
　春雪飛　翻羅袖　落梅花　夜遊樂　鬭春雞¶
<pb:KR2m0028_WYG_053-26a>¶
　　(已上並出陳氏/樂書曲調中)¶
元樂曲¶
　長春栁　吉利牙　新水令　沽美酒　太平令¶
　水仙子　青山口　萬年歡　山荆子帶祅神急¶
　祅神急¶
也可唐兀¶
　姑南姑黄黄太姑　　　姑南姑黄姑太姑¶
　(一工一合合四一/)　　　(一工一合一四一/)¶
<pb:KR2m0028_WYG_053-26b>¶
　姑南姑黄黄太姑　　　姑南姑黄姑太姑¶
　(一工一合合四一/)　　　(一工一合一四一/)¶
　姑南姑黄黄太姑　　　姑南姑黄姑太姑¶
　(一工一合合四一/)　　　(一工一合一四一/)¶
　姑南姑黄黄太姑　　　仲姑黄太仲太姑¶
　(一工一合合四一/)　　　(上一合四上四一/)¶
　姑南姑黄黄太姑　　　仲姑黄太仲太姑¶
　(一工一合合四一/)　　　(上一合四上四一/)¶
<pb:KR2m0028_WYG_053-27a>¶
　姑南姑黄黄太姑　　　仲姑黄太仲太姑¶
　(一工一合合四一/)　　　(上一合四上四一/)¶
　南太太黄太仲太姑　　太太黄太仲太姑¶
　(工四四合四上四一/)　　(四四合四上四一/)¶
　太太黄太仲太姑　　　林蕤林南林南林姑¶
　(四四合四上四一/)　　　(尺勾尺工尺工尺一/)¶
　林蕤林南林南林姑　　林蕤林南林南林姑¶
　(尺勾尺工尺工尺一/)　　(尺勾尺工尺工尺一/)¶
<pb:KR2m0028_WYG_053-27b>¶
　林南林姑林南林姑　　林南林姑林南林姑¶
　(尺工尺一尺工尺一/)　　(尺工尺一尺工尺一/)¶
　林南林姑林南林姑　　仲姑仲南林¶
　(尺工尺一尺工尺一/)　　(上一上工尺/)¶
　林林林南林蕤林　　　林林林南林蕤林¶
　(尺尺尺工尺勾尺/)　　　(尺尺尺工尺勾尺/)¶
　林林林南林蕤林　　　林蕤林南林㽔林¶
　(尺尺尺工尺勾尺/)　　　(尺勾尺工尺勾尺/)¶
<pb:KR2m0028_WYG_053-28a>¶
　林蕤林南林蕤林　　　林蕤林南林蕤林¶
　(尺勾尺工尺勾尺/)　　　(尺勾尺工尺勾尺/)¶
　南林林南南林南　　　南林林南南林南¶
　(工尺尺工工尺工/)　　　(工尺尺工工尺工/)¶
　南林林南南林南　　　仲南仲姑¶
　(工尺尺工工尺工/)　　　(上工上一/)¶
　黄南黄黄黄南黄南　　黄南黄黄黄南黄南¶
　(合工合合合工合工/)　　(合工合合合工合工/)¶
<pb:KR2m0028_WYG_053-28b>¶
　黄南黄黄黄南黄南¶
　(合工合合合工合工/)¶
畏兀兒¶
　太太蕤林南南㽔姑　　太太蕤南林蕤林應¶
　(四四勾尺工工勾一/)　　(四四勾工尺勾尺凡/)¶
　南應林南林蕤姑太　　林蕤林應南南¶
　(工凡尺工尺勾一四/)　　(尺勾尺凡工工/)¶
　黄應南應林南　　　　林蕤姑太應大黄應¶
<pb:KR2m0028_WYG_053-29a>¶
　(合凡工凡尺工/)　　　　(尺勾一四凡四合凡/)¶
　太太¶
　(四四/)¶
畏兀兒過篇¶
　太太蕤林南南蕤姑　　太太蕤南林蕤林應¶
　(四四勾尺工工勾一/)　　(四四勾工尺勾尺凡/)¶
　南應林南應應　　　　姑太姑姑¶
　(工凡尺工凡凡/)　　　　(一四一一/)¶
<pb:KR2m0028_WYG_053-29b>¶
　太姑㽔蕤　　　　　　姑蕤南南¶
　(四一勾勾/)　　　　　　(一勾工工/)¶
　南南蕤林南南蕤姑　　太太蕤南林蕤林應¶
　(工工勾尺工工勾一/)　　(四四勾工尺勾尺凡/)¶
　南應林南林蕤姑太　　林蕤林應南南¶
　(工凡尺工尺勾一四/)　　(尺勾尺凡工工/)¶
　黄應南應林南　　　　林蕤姑大¶
　(合凡工凡尺工/)　　　　(尺勾一四/)¶
<pb:KR2m0028_WYG_053-30a>¶
　應太黄應太太¶
　(凡四合凡四四/)¶
四季萬年歡¶
　　　黄鍾宫(俗呼/正宫)¶
　夷林蕤太　　　　　黄清夷林姑¶
　(工尺勾一/)　　　　　(六/)　(工尺一/)¶
　蕤林黄太黄　　　　林夷黄清夷太黄太姑林姑¶
　(勾尺合四合/)　　　　(尺工六/)　(工四合四一尺一/)¶
<pb:KR2m0028_WYG_053-30b>¶
　黄姑夷林姑林　　　夷黄姑太黄清夷¶
　(合一工尺一尺/)　　　(工合一四六/)　(工/)¶
　蕤林黄清夷林蕤姑　太姑林黄黄清¶
　(勾尺六/)　(工尺勾一/)　(四一尺合六/)¶
　太清　黄清¶
　(五/)　　(六/)¶
尾¶
　太清黄清夷黄太姑¶
<pb:KR2m0028_WYG_053-31a>¶
　(五/)　(六/)　(工合四一/)¶
萬嵗樂¶
　　　黄鍾宫(俗呼/正宫)¶
　林南黄南姑大黄　　　姑林應南林姑林¶
　(尺工六工一四合/)　　　(一尺凡工尺一尺/)¶
　姑南黄蕤南林姑　　　應南林南姑大黄¶
　(一工六勾工尺一/)　　　(凡工尺工一四合/)¶
　黄應黄南姑大黄　　　姑林應南林姑林¶
<pb:KR2m0028_WYG_053-31b>¶
　(六凡六工一四合/)　　　(一尺凡工尺一尺/)¶
　姑南黄蕤南林姑　　　應南林南姑大黄¶
　(一工六勾工尺一/)　　　(凡工尺工一四合/)¶
　　　大吕宫(俗呼/髙宫)¶
　夷無大無仲夾大　　　仲夷黄無夷仲夷¶
　(工凡四凡上一四/)　　　(上工合凡工上工/)¶
　仲無大林無夷仲　　　黄無夷無仲夾大¶
　(上凡四尺凡工上/)　　　(合凡工凡上一四/)¶
<pb:KR2m0028_WYG_053-32a>¶
　大黄大無仲夾大　　　仲夷黄無夷仲夷¶
　(四合四凡上一四/)　　　(上工合凡工上工/)¶
　仲無大林無夷仲　　　黄無夷無仲夾大¶
　(上凡四尺凡工上/)　　　(合凡上凡上一四/)¶
　　　大蔟宫(俗呼中/管髙宫)¶
　南應太應蕤姑大　　　蕤南太應南蕤南¶
　(工凡四凡勾一四/)　　　(勾工四凡工勾工/)¶
　蕤應太夷應南蕤　　　大應南應蕤姑大¶
<pb:KR2m0028_WYG_053-32b>¶
　(勾凡四工凡勾工/)　　　(四凡工凡勾一四/)¶
　太太太應蕤姑大　　　蕤南大應南蕤南¶
　(四四四凡勾一四/)　　　(勾工四凡工勾工/)¶
　蕤應太夷無南蕤　　　大應南應蕤姑太¶
　(勾凡四工凡工勾/)　　　(四凡工凡勾一四/)¶
　　　夾鍾宫(俗呼中/吕宫)¶
　無黄夾黄林中夾　　　林無太黄無林無¶
　(凡合一合尺上一/)　　　(尺凡四合凡尺凡/)¶
<pb:KR2m0028_WYG_053-33a>¶
　林黄夾南黄無林　　　太黄無黄林仲夾¶
　(凡合一工合凡尺/)　　　(四合凡合尺上一/)¶
　夾大夾黄林仲夾　　　林無大黄無林無¶
　(一四一合尺上一/)　　　(尺凡四合凡尺凡/)¶
　林黄夾南黄無林　　　大黄無黄林仲夾¶
　(尺合一工合凡尺/)　　　(四合凡合尺上一/)¶
　　　姑洗宫(俗呼中管/中吕宫)¶
　應大姑大夷蕤姑　　　夷無夾大應夷應¶
<pb:KR2m0028_WYG_053-33b>¶
　(凡四一四工勾一/)　　　(工凡一四凡工凡/)¶
　夷大姑無大應夷　　　夾大應大蕤夷姑¶
　(工四一凡四凡工/)　　　(一四凡四勾工一/)¶
　姑夾姑大夷蕤姑　　　夷應夾大應夷應¶
　(一一一四工勾一/)　　　(工凡一四凡工凡/)¶
　夷大姑無大應夷　　　夾大應大夷蕤姑¶
　(工四一凡四凡工/)　　　(一四凡四工勾一/)¶
　　　仲吕宫(俗呼/道宫)¶
<pb:KR2m0028_WYG_053-34a>¶
　黄太仲大南林仲　　　南黄姑大黄南黄¶
　(合四上四工尺上/)　　　(工合一四合工合/)¶
　南大仲應大黄南　　　姑大黄大南林仲¶
　(工四上凡四合工/)　　　(一四合四工尺上/)¶
　仲姑仲大南林仲　　　南黄姑大黄南黄¶
　(上一上四工尺上/)　　　(工合一四合工合/)¶
　南大仲應大黄南　　　姑大黄大南林仲¶
　(工四上凡四合工/)　　　(一四合四工尺上/)¶
<pb:KR2m0028_WYG_053-34b>¶
　　　蕤賓宫(俗呼中/管道宫)¶
　大夾蕤夾無夷蕤　　　無大仲夾大無大¶
　(四一勾一凡工勾/)　　　(凡四上一四凡四/)¶
　無夾蕤黄夾大無　　　仲夾大夾無夷蕤¶
　(凡一勾合一四凡/)　　　(上一四一凡工勾/)¶
　蕤仲㽔夾無夷蕤　　　無大仲夾大無大¶
　(勾上勾一凡工勾/)　　　(凡四上一四凡四/)¶
　無夾蕤黄夾大無　　　仲夾大夾無夷蕤¶
<pb:KR2m0028_WYG_053-35a>¶
　(凡一勾合一四凡/)　　　(上一四一凡工勾/)¶
　　　林鍾宫(俗呼南/吕宫)¶
　大姑林姑應南林　　　應大蕤姑大應大¶
　(四一尺一凡工尺/)　　　(凡四勾一四凡四/)¶
　應姑林大姑大應　　　蕤姑大姑應南林¶
　(凡一尺四一四凡/)　　　(勾一四一凡工尺/)¶
　林蕤林姑應南林　　　應大蕤姑大應大¶
　(尺勾尺一凡工尺/)　　　(凡四勾一四凡四/)¶
<pb:KR2m0028_WYG_053-35b>¶
　應姑林大姑大應　　　蕤姑大姑應南林¶
　(凡一尺四一四凡/)　　　(勾一四一凡工尺/)¶
　　　夷則宫(俗呼仙/吕宫)¶
　夾仲夷仲黄無夷　　　黄夾林仲夾黄夾¶
　(一上工上合凡工/)　　　(合一尺上一合一/)¶
　黄仲夷大仲夾黄　　　林仲夾仲黄無夷¶
　(合上工四上一合/)　　　(尺上一上合凡工/)¶
　夷林夷仲黄無夷　　　黄夾林仲夾黄夾¶
<pb:KR2m0028_WYG_053-36a>¶
　(工尺工上合凡工/)　　　(合一尺上一合一/)¶
　黄仲夷大仲夾黄　　　林仲夾仲黄無夷¶
　(合上工四上一合/)　　　(尺上一上合凡工/)¶
　　　南吕宫(俗呼中管/仙吕宫)¶
　姑蕤南蕤大應南　　　大姑夷蕤姑大姑¶
　(一勾工勾四凡工/)　　　(四一工勾一四一/)¶
　大蕤南夾蕤姑大　　　夷蕤姑蕤大應南¶
　(四勾工一勾一四/)　　　(工勾一勾四凡工/)¶
<pb:KR2m0028_WYG_053-36b>¶
　南夷南蕤大應南　　　大姑夷蕤姑大姑¶
　(工工工勾四凡工/)　　　(四一工勾一四一/)¶
　大蕤南夾蕤姑大　　　夷蕤姑蕤大應南¶
　(四勾工一勾一四/)　　　(工勾一勾四凡工/)¶
　　　無射宫(俗呼黄/鍾宫)¶
　仲林無林大黄無　　　大仲南林仲大仲¶
　(上尺凡尺五六凡/)　　　(四上工尺上四上/)¶
　大林無姑林仲大　　　南林仲林大黄無¶
<pb:KR2m0028_WYG_053-37a>¶
　(四尺凡一尺上四/)　　　(工尺上尺五六凡/)¶
　無南無林大黄無　　　太仲南林仲大仲¶
　(凡工凡尺五六凡/)　　　(四上上尺上四上/)¶
　大林無姑林仲大　　　南林仲林大黄無¶
　(四尺凡一尺上四/)　　　(工尺上尺五六凡/)¶
　　　應鍾宫(俗呼中管/黄鍾宫)¶
　蕤夷應夷夾大應　　　夾蕤無夷蕤夾蕤¶
　(勾工凡工一四凡/)　　　(一勾凡工勾一勾/)¶
<pb:KR2m0028_WYG_053-37b>¶
　夾夷應仲夷蕤夾　　　無夷蕤夷夾大應¶
　(一工凡上工勾一/)　　　(凡工勾工一四凡/)¶
　應無應夷夾大應　　　夾蕤無夷蕤夾蕤¶
　(凡凡凡工一四凡/)　　　(一勾凡工勾一勾/)¶
　夾夷應仲夷㽔夾　　　無夷蕤夷夾大應¶
　(一工凡上工勾一/)　　　(凡工勾工一四凡/)¶
　　　百戲¶
劍戲戰國時有蘭子者以技干宋元君以雙技長倍其¶
<pb:KR2m0028_WYG_053-38a>¶
身屬其踵並趨並馳弄七劒迭而躍之五劒常在空中¶
元君大驚立賜金帛角觝戲本六國所造秦因而廣之¶
漢武帝開上林穿昆明池千門萬户設酒池肉林以饗¶
四夷之客作諸戲以觀示之角觝者角其技也兩兩相¶
當角及伎藝射御也魚龍漫衍戲漢天子正旦臨軒設¶
九賓樂舍利獸從西方來戲於殿庭激水成比目魚跳¶
躍𠻳水作霧翳日化成黄龍長七尺聳躍而出燿熀日¶
光樂畢作魚龍漫衍黄門鼓吹三通亦百戲之一也蹋¶
<pb:KR2m0028_WYG_053-38b>¶
鞠之戲蓋古兵勢漢兵家有蹵鞠二十五篇霍去病在¶
塞外穿域蹋鞠亦其事也蹴毬蓋始於唐植兩脩竹髙¶
數丈絡網於上為門以度毬毬工分左右朋以角勝否¶
豈亦蹵鞠之變歟弄參軍戲始於漢館陶令石耽有贓¶
和帝惜其才每宴樂令衣白夾衫令優伶戲弄辱之大¶
中以來弄假婦人又弄婆羅門戲有代面者始自齊神¶
武之弟善鬭戰其以顔雌無威於敵毎入陣即著面具¶
　　百戲起於秦漢有魚龍蔓延髙絙鳳凰安息五案¶
<pb:KR2m0028_WYG_053-39a>¶
　　都盧尋撞走丸跳劒戲車山車興雲動雷跟挂腹¶
　　旋吞刀履索吐火激水轉石𠻳霧扛鼎象人恠獸¶
　　舍利之戲(纂/要)梁有髙絙伎蓋今之戲繩也又有舞¶
　　輪技蓋今之戲車輪也透三峽伎蓋今之透飛梯¶
　　也(類/要)吞刀吐火植𤓰種樹之類術皆從西域來¶
　¶
　¶
　¶
<pb:KR2m0028_WYG_053-39b>¶
　¶
　¶
　¶
　¶
　¶
　¶
　¶
　明集禮卷五十三上¶
#+PROPERTY: JUAN 卷五十三下
<pb:KR2m0028_WYG_053-40a>¶
欽定四庫全書¶
　明集禮卷五十三下¶
　　朝會樂¶
　九奏¶
　　　第一奏起臨濠¶
稱述王師起義之由舉第一爵則奏之¶
　　　第二奏開太平¶
稱述王師渡江收取太平以有江東舉第二爵則奏之¶
<pb:KR2m0028_WYG_053-40b>¶
　　　第三奏安建業¶
稱述王師撫安建業為王業之基舉第三爵則奏之¶
　　　第四奏削羣雄¶
稱述王師掃除羣雄平定禍亂以有天下舉第四爵則¶
奏之¶
　　　第五奏平幽都¶
稱述王師平定幽燕以正大統舉第五爵則奏之¶
　　　第六奏撫四夷¶
<pb:KR2m0028_WYG_053-41a>¶
稱述威徳及逺四夷來朝舉第六爵則奏之¶
　　　第七奏定封賞¶
稱述治功告成大封功臣以定爵賞舉第七爵則奏之¶
　　　第八奏大一統¶
稱述王業廣大四海一家萬方同軌舉第八爵則奏之¶
　　　第九奏守承平¶
稱述奉天法古以守承平舉第九爵則奏之¶
　　　毎宴會舉九爵一舉爵則奏一曲其曲皆按月¶
<pb:KR2m0028_WYG_053-41b>¶
　　　律前三奏和緩中四奏壯烈後二奏舒長樂曲¶
　　　見於後¶
　　九奏樂工¶
毎奏曲用歌工四人簫六人笙二人戴中華一統巾衣¶
紅羅生色大袖衫畫黄鸎鸚鵡花様紅生絹襯衫錦領¶
杏紅絹裙白絹大口袴青絲絛白絹襪茶褐鞋和聲郎¶
二人執麾摠掌樂舞立樂工前之兩旁和聲郎二人押¶
樂立樂工後之兩旁皆戴皂羅濶帶巾衣青羅大袖衫¶
<pb:KR2m0028_WYG_053-42a>¶
紅生絹襯衫錦領塗金束帶皂靴每上位舉爵則和聲¶
郎舉麾唱曰奏某曲自第一奏至第九奏皆同奏曲畢¶
偃麾¶
　　三舞¶
武舞曰平定天下之舞象以武功定禍亂也用舞士三¶
十二人皆左執干右秉戚分為四行毎行八人舞作發¶
揚蹈厲坐作擊刺之狀舞師二人執旌以引之文舞曰¶
車書會同之舞象以文徳致太平也用舞士三十二人¶
<pb:KR2m0028_WYG_053-42b>¶
皆左執籥右秉翟分為四行毎行八人舞作進退舒徐¶
揖讓升降之狀舞師二人執翿以引之四夷舞曰撫安¶
四夷之舞象以威徳服逺人也用舞士十六人東夷四¶
人南蠻四人西戎四人北狄四人分為四行毎行四人¶
舞作拜跪朝謁喜躍俯伏之狀舞師二人執幢以引之¶
　　武舞士¶
舞士皆冠黄金束髪冠紫絲纓青羅生色畫舞鶴花様¶
窄袖衫白生絹襯衫錦領紅羅銷金大袖罩袍紅羅銷¶
<pb:KR2m0028_WYG_053-43a>¶
金裙皂生色畫花縁襈白羅銷金汗袴藍青羅銷金縁¶
紅絹擁項紅結子紅絹束腰塗金束帶青絲大絛錦背¶
鞲皂皮緑雲頭靴舞師二人冠黄金束髮冠紫絲纓青¶
羅大袖衫白絹襯衫錦領塗金束帶緑雲頭皂鞾毎宴¶
會上位進第四次膳和聲郎舉麾唱曰奏平定天下之¶
舞(樂/作)舞師引舞士至舞位舞畢(樂/止)偃麾¶
　　文舞士¶
舞士皆冠黑光描金方山冠青絲纓衣素紅羅大袖衫¶
<pb:KR2m0028_WYG_053-43b>¶
紅生絹襯衫錦領紅羅擁項紅結子塗金束帶白絹大¶
口袴白絹襪茶褐鞋舞師二人冠黑漆描金方山冠青¶
絲纓青羅大袖衫紅生絹襯衫錦領塗金束帶白絹大¶
口袴白絹襪茶褐鞋毎宴會上位進第八次膳和聲郎¶
舉麾唱曰奏車書會同之舞(樂/作)舞師引舞士至舞¶
位舞畢(樂/止)偃麾¶
　　四夷舞士¶
四夷舞士東夷四人椎髻於後繋紅銷金頭繩紅羅銷¶
<pb:KR2m0028_WYG_053-44a>¶
金袜頟中綴塗金博山兩旁綴塗金巾環明金耳環青¶
羅生色畫花大袖衫紅生色領袖紅羅銷金裙青銷金¶
裙縁紅生絹襯衫錦領塗金束帶烏皮鞾西戎四人間¶
道錦纒頭明金耳環紅紵絲細摺襖子大紅羅生色雲¶
肩緑生色縁藍青羅銷金汗胯紅銷金縁繫腰合鉢十¶
字泥金數珠五色銷金羅香囊紅絹擁項紅結子赤皮¶
靴南蠻四人綰朝天髻繋紅羅生色銀錠兒紅銷金袜¶
頟明金耳環紅織金短襖子緑織金細摺短裙絨錦袴¶
<pb:KR2m0028_WYG_053-44b>¶
子間道紵絲手巾泥金項牌金珠瓔珞綴小金鈴兒錦¶
行纒泥金獅蠻帶緑銷金擁項紅結子赤皮鞋北狄四¶
人戴單于冠貂鼠皮簷兒雙垂髻紅銷金頭繩紅羅銷¶
金袜頟諸色細摺襖子藍青生色雲肩紅結子紅銷金¶
汗胯擊腰合鉢皂皮靴舞師二人戴白捲簷氊帽塗金¶
帽頂一撒紅纓紫羅帽襻紅緑金繡襖子白銷金汗胯¶
藍青銷金縁塗金束帶緑擁項紅結子赤皮靴毎宴會¶
上位進第六次膳和聲郎舉麾唱曰奏撫安四夷之舞¶
<pb:KR2m0028_WYG_053-45a>¶
夷(樂/作)舞師引舞士至舞位舞畢(樂/止)偃麾¶
　　文武二舞樂工¶
文武二舞用樂工一十人笙二人横管二人𥱧二人杖¶
鼓二人大鼓一人板一人戴曲脚幞頭衣紅羅生色畫¶
花大袖衫塗金束帶紅巾擁項紅結子皂皮靴¶
　　四夷樂工¶
四夷舞用樂工十六人腰鼓二人琵琶二人胡琴二人¶
箜篌二人頭管二人羌笛二人𥱧二人水盞一人板一¶
<pb:KR2m0028_WYG_053-45b>¶
人戴蓮花帽衣諸色細摺襖子白銷金汗胯紅銷金縁¶
紅緑絹束腰紅羅擁項紅結子花靴¶
　　大樂工¶
毎宴會朝賀及上位出宫還宫進膳用樂工六十四人¶
戲竹二人簫四人笙四人琵琶六人𥱧六人箜篌四人¶
方響四人頭管四人龍笛四人杖鼓二十四人大鼓二¶
人板二人戴曲脚幞頭衣紅羅生色畫花大袖衫塗金¶
束帶紅(闕/)擁項紅結子皂皮靴¶
<pb:KR2m0028_WYG_053-46a>¶
　　宴會樂舞儀注¶
毎宴會和聲郎四人引樂工舞士人等各服其服執樂¶
器舞器立於丹墀之西伺殿上陳設既畢和聲郎二人¶
執麾由西階陞立於御酒案之左右北向二人引歌工¶
樂工由西階陞立於丹陛上之兩旁東西相向舞師二¶
人執旌引武舞士立於西階下之南作四行毎行八人¶
俱北向引文舞二人執翿引舞士立於東階下之南作¶
四行毎行八人俱北向引四夷舞二人執幢引舞士立¶
<pb:KR2m0028_WYG_053-46b>¶
於武舞之西南作四行每行四人俱北向引大樂二人¶
執戲竹引大樂工陳列於丹陛之西文武二舞樂工陳¶
列於丹陛之東四夷樂工陳列於四夷舞之北俱北向¶
上位將出仗動大(樂/作)陞御作(樂/止)伺上位進第一爵和聲¶
郎舉麾唱曰奏起臨濠之曲引樂二人引歌工樂工詣¶
酒案前北面重行立定奏曲奏畢偃麾押樂引歌工樂¶
工退(進第二爵則唱曰奏開太平之曲進第三爵則唱/曰奏安建業之曲第四爵則唱曰奏削羣雄之曲)¶
(第五爵則唱曰奏平幽都之曲第六爵則唱曰奏撫四/夷之曲第七爵則唱曰奏定封賞之曲第八爵則唱曰)¶
<pb:KR2m0028_WYG_053-47a>¶
(奏大一統之曲第九爵則唱曰奏守承平之曲/其舉麾偃麾歌工樂工進退皆與第一爵同)伺上位¶
進第一次膳和聲郎舉麾唱曰奏飛龍引之樂大樂振¶
作食畢樂止偃麾(進第二次膳則曰奏風雲會之樂第/三次膳則曰奏慶皇都之樂第四次)¶
(膳則曰奏平定天下之樂第五次膳則曰奏賀聖明之/樂第六次膳則曰奏撫安四夷之樂第七次膳則曰奏)¶
(九重歡之樂第八次膳則曰奏車書會同之樂第九次/膳則曰奏萬年春之樂其舉麾偃麾與第一次奏同)¶
九奏三舞既畢上位興大樂振作入宫樂止和聲郎執¶
麾引諸樂工舞人等以次出¶
　　朝賀奏樂儀注¶
<pb:KR2m0028_WYG_053-47b>¶
聖節冬至正旦大朝賀用樂工六十四人引樂二人簫¶
四人笙四人琵琶六人箜篌四人𥱧六人方響四人頭¶
管四人龍笛四人杖鼔二十四人大鼓二人板二人戴¶
曲脚幞頭衣紅羅生色畫花大袖衫塗金束帶紅羅擁¶
項紅結子皂皮靴毎朝賀之日和聲郎預先陳樂於丹¶
墀百官拜位之南北向伺上位將出仗動和聲郎舉麾¶
唱曰奏飛龍引之曲上位陞座(樂/止)偃麾贊禮唱鞠躬和¶
聲郎唱曰奏風雲會之曲(樂/作)百官拜畢(樂/止)國公陞殿和¶
<pb:KR2m0028_WYG_053-48a>¶
聲郎唱曰奏慶皇都之樂(樂/作)國公出殿門復位(樂/止)贊禮¶
唱鞠躬和聲郎唱曰奏喜昇平之樂(樂/作)百官拜畢(樂/止)伺¶
上位興和聲郎唱曰奏賀聖明之樂(樂/作)上位還宫(樂/止)百¶
官捲班和聲郎引樂工以次出¶
　　九奏樂器¶
歌四簫六笙二板二¶
　　文武二舞樂器¶
笙二𥱧二横管二杖鼓二大鼓一板一¶
<pb:KR2m0028_WYG_053-48b>¶
　　大樂器¶
簫四笙四琵琶六𥱧六箜篌四方響四頭管四龍笛四¶
杖鼔二十四大鼔二板二¶
　　四夷樂器¶
腰鼓二琵琶二胡琴二箜篌二頭管二羌笛二𥱧二水¶
盞一板一¶
　　武舞器¶
　　　干¶
<pb:KR2m0028_WYG_053-49a>¶
長三尺五寸上濶一尺下廣六寸朱質上畫雉羽中畫陞龍雲氣¶
　　　戚¶
長二尺五寸朱紅漆柄金裝戚斧¶
　　文舞器¶
　　　籥¶
長一尺五寸朱紅漆筀竹為之上開三竅¶
　　　翟¶
<pb:KR2m0028_WYG_053-49b>¶
長三尺五寸朱紅漆柄金龍吞口上綴雉羽五層毎層¶
用塗金寳盖紅絲絛穿末用紅絛結子¶
　　　鷺羽¶
長三尺五寸朱紅漆柄金龍吞口上綴鷺羽五層毎層¶
用塗金寳葢紅絲絛穿末垂紅絛結子¶
　　　麾¶
長七尺五寸朱紅漆柄金龍吞口上懸緋羅麾長五尺¶
藍青羅頟上畫陞龍¶
<pb:KR2m0028_WYG_053-50a>¶
　　　旌¶
長七尺五寸朱紅漆柄金龍吞口懸五彩羽九層毎層¶
用塗金寳盖紅絲絛穿末垂紅絲結子¶
　　　翿¶
長七尺五寸朱紅漆柄金龍吞口懸白鷺羽九層毎層¶
用塗金寳盖紅絲絛穿末垂紅絲結子¶
　　　幢¶
長七尺五寸朱紅漆柄金龍吞口懸五彩羅幢五層每¶
<pb:KR2m0028_WYG_053-50b>¶
層綴五色銷金吹帶末垂紅絲結子¶
　　九奏樂歌¶
　　　第一奏起臨濠　　曲名飛龍引(醉花/陰)¶
千載中華生聖主王氣成龍虎提劒起淮西将勇師雄¶
百戰收疆土　驅馳鞍馬經寒暑将士同甘苦次第靜¶
風塵除暴安民功業如湯武¶
　　　第二奏開太平　　曲名風雲會(唐多/令)¶
玉壘瞰江城風雲繞帝營駕樓船龍虎從横飛砲發機¶
<pb:KR2m0028_WYG_053-51a>¶
驅六甲降敵將勝强兵　談笑掣長鯨三軍勇氣増一¶
戎衣宇宙清寧從此華夷歸一統開帝業慶昇平¶
　　　第三奏安建業　　曲名慶皇都(蝶戀/花)¶
虎踞龍蟠佳麗地真主開基千載風雲會十萬雄兵屯¶
鐵騎臺臣守將皆奔潰　一洗煩苛施徳恵里巷謳歌¶
田野騰和氣王業𢎞開千萬世黎民咸仰雍熈治¶
　　　第四奏削羣雄　　曲名喜昇平(秦樓/月)¶
持黄鉞削平荆楚清吳越清吳越暮秦朝晉㡬多豪傑¶
<pb:KR2m0028_WYG_053-51b>¶
　幽燕齊魯風塵潔伊涼蜀隴人心恱人心恱車書一¶
統萬方同轍¶
　　　第五奏平幽都　　曲名賀聖明(鷓鵠/天)¶
天運推遷敵運移王師一舉定燕畿百年禮樂重興日¶
四海風雲慶會時　除暴虐撫瘡痍漠南爭覩舊威儀¶
君王聖徳容降敵三恪衣冠拜玉墀¶
　　　第六奏撫四夷　　曲名龍池宴(人月/圓)¶
海波不動風塵靜中國有真人文身交趾氊裘金齒重¶
<pb:KR2m0028_WYG_053-52a>¶
譯來賓　奇琛異産梯山航海奉表稱臣白狼𤣥豹九¶
苞丹鳳五色麒麟¶
　　　第七奏定封賞　　曲名九重歡(栁梢/青)¶
乾坤清廓論功定賞䇿勲封爵玉帶金符貂蟬簮珥形¶
圖麟閣　奉天洪武功臣佐興運文經武畧子子孫孫¶
尊榮富貴久長安樂¶
　　　第八奏大一統　　曲名鳳凰吟(太常/引)¶
大明天子駕飛龍開疆宇定王封江漢逺朝宗慶四海¶
<pb:KR2m0028_WYG_053-52b>¶
車書會同　東夷西旅北戎南越都入地圖中遐邇暢¶
皇風億萬載時和嵗豐¶
　　　第九奏守承平　　曲名萬年春(百字/令)¶
風調雨順遍乾坤齊慶承平時節玉燭調和甘露降逺¶
近桑麻相接偃武修文報功崇徳率土皆臣妾山河磐¶
固萬方黎庶歡恱　長想創業艱難君臣曽共掃四方¶
豪傑露宿宵征鞍馬上歴盡風霜氷雪朝野如今清寧¶
無事任用須賢哲躬勤節儉萬年同守王業¶
<pb:KR2m0028_WYG_053-53a>¶
　　十二月按律樂歌(係毎月第一/奏起臨濠)¶
　　　正月太蔟本宫黄鍾商俗名大石¶
　　　　萬年春¶
奉天承運秉黄麾志在安民除慝曽覩中天騰王氣五¶
色虹霓千尺龍繞兠鍪神迎艘艦嘉應非人力鳳凰山¶
上慶雲長繞峯石　天助神武成功人心効順所至皆¶
無敵手握乾符開寳祚略定山河南北飲馬江淮列營¶
<pb:KR2m0028_WYG_053-53b>¶
河漢四海風波息師雄將猛萬方齊仰威徳¶
　　　二月夾鍾本宫夾鍾宫俗名中吕¶
　　　　玉街行¶
山林𧲣虎中原狐兔四海英雄無數大明真主起臨濠¶
震於赫戎衣一怒　星羅玉壘雲屯鐵騎一掃乾坤烟¶
霧黎民重睹太平年慶萬里山河磐固¶
　　　三月姑洗本宫太蔟商俗名大石¶
　　　　賀聖明¶
雲氣朝生芒碭間虹光夜起鳳凰山江淮一日真主出¶
<pb:KR2m0028_WYG_053-54a>¶
華夏千年正統還　瞻日角睹天顔雲龍風虎竟追攀¶
君臣勤苦成王業王業汪洋被百蠻¶
　　　四月仲吕本宫無射徵俗名黄鍾正徵¶
　　　　喜昇平¶
風雲密濠梁千載真龍出真龍出鯨鯢𧲣虎掃除無迹¶
　江河從此波濤息乾坤同慶承平日承平日華夷萬¶
里地圖歸壹¶
　　　五月蕤賓本宫姑洗商俗名中管雙調¶
<pb:KR2m0028_WYG_053-54b>¶
　　　　樂清朝¶
中原鹿走英雄起回首四郊多壘英主倡兵淮水將士¶
皆雄偉　百靈䕶助人心喜一呼萬人風靡談笑掃除¶
螻蟻王業從兹始¶
　　　六月林鍾本宫夾鍾角俗名中吕角¶
　　　　慶皇都¶
王氣呈祥飛紫鳳虎嘯龍興千里旌旗動四海歡呼師¶
旅衆天戈一指風雲從　將士爭先民樂用駕馭英雄¶
<pb:KR2m0028_WYG_053-55a>¶
聖徳皆天縱率土華夷歸職貢詞臣拜獻河清頌¶
　　　七月夷則本宫南吕閏俗名中管商角¶
　　　　永太平¶
鳳凰佳氣好王師起義乾坤初曉淮水西邊五色慶雲¶
繚繞三尺龍泉似水更百萬貔貅熊豹軍令悄魚麗鵞¶
鸛風雲蛇鳥　赳赳電掣鷹揚在伐罪安民去殘除暴¶
天與人歸豪傑削平多少萬里煙塵淨洗正紅日一輪¶
髙照膺大寳王業萬年相保¶
<pb:KR2m0028_WYG_053-55b>¶
　　　八月南吕本宫南吕宫俗名中管仙吕¶
　　　　鳳凰吟¶
紫薇華盖擁蓬莱聖天子帝圖開厯數應江淮看五色¶
雲生上台　櫛風沐雨攻堅擊銳將士摠英材躍馬定¶
塵埃創萬古山河壯哉¶
　　　九月無射本宫無射宫俗名黄鍾¶
　　　　飛龍引¶
千載中華生聖主王氣成龍虎提劒起淮西將勇師雄¶
<pb:KR2m0028_WYG_053-56a>¶
百戰収疆土　驅馳鞍馬經寒暑將士同甘苦次第靜¶
風塵除暴安民功業如湯武¶
　　　十月應鍾本宫姑洗徵俗名中吕正徵¶
　　　　龍池宴¶
大明英主承天運倡義擁天戈星辰旋繞風雲圍䕶龍¶
虎麾訶　旌旗所指强敵納欵江海停波從今平定萬¶
年疆宇百二山河¶
　　　十一月黄鍾本宫夷則角俗名仙吕角¶
<pb:KR2m0028_WYG_053-56b>¶
　　　　金門樂¶
慶皇明聖主開寳祚起臨濠正汝潁塵飛江淮浪捲赤¶
子呼號天戈奮然倡義擁神兵百萬摠英豪貔虎朝屯¶
壁壘虹蜺夜繞弓刀　鳳凰山勢聳層霄佳氣五雲髙¶
愛士伍同心君臣協力不憚勤勞風雲相會看魚龍飛¶
舞出波濤靜掃八方氛祲咸聽九奏簫韶¶
　　　十二月大吕本宫大吕宫俗名髙宫¶
　　　　風雲會¶
<pb:KR2m0028_WYG_053-57a>¶
天眷顧淮西真人起布衣正乾剛九五龍飛駕馭英雄¶
收俊傑承永命布皇威　一劒立鴻基三軍擁義旗望¶
雲霓四海人歸整頓乾坤除暴虐歌聖徳慶雍熈¶
　　　武舞曲　　　　　曲名清海宇¶
拔劒起淮土䇿馬定寰區王氣開天統寳厯應乾符武¶
畧文謨龍虎風雲創業初　將軍星繞弁勇士月彎弧¶
選騎平南楚結陣下東吳批亢𢷬虗萬里山河壯帝居¶
　　　文舞曲　　　　　曲名泰階平¶
<pb:KR2m0028_WYG_053-57b>¶
乾清坤寧治功告成武定禍亂文致太平郊則盡其禮¶
廟則盡其誠卿雲在天甘露零風雨時若百谷登　禮¶
樂雍和政刑肅清儲嗣既立封建乃行讒佞屏四海賢¶
俊立朝廷玉帛鍾鼓陳兩楹君臣賡歌揚頌聲¶
　¶
　¶
　¶
　¶
<pb:KR2m0028_WYG_053-58a>¶
<pb:KR2m0028_WYG_053-58b>¶
<pb:KR2m0028_WYG_053-59a>¶
<pb:KR2m0028_WYG_053-59b>¶
<pb:KR2m0028_WYG_053-60a>¶
<pb:KR2m0028_WYG_053-60b>¶
　¶
　¶
　¶
　¶
　¶
　¶
　¶
　明集禮卷五十三下¶